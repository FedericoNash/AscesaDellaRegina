---
NoteIcon: Insediamento
Nome: Phandalin
tags:
  - Insediamento
Categoria: Avamposto
Allineamento: Neutrale Buono
Governo: Concilio Cittadino
Tipo: Insediamento
Orientamento: Borgomastro
Leader: Harbin Webster
Fazioni:
  - Arpisti 1, Zhentarim 1, Alleanza dei Lord 1, Ordine del Guanto d'Arme 1, Marchi Rossi, Culto del Drago
Regione: Montagne della Spada
Taglia: Villaggio di Frontiera
Popolazione: 200
Razze: Umani, Elfi, Nani, Halfling, Gnomi, Mezzelfi
Religione: Tymora, Tyr
exports: Legno, Agricoltura, Allevamento, Metalli Preziosi
imports: Armi, Attrezzi da Scavo, Provviste
---
# `=this.file.name`

## Panoramica
Il paese di frontiera di Phandalin sorge sulle rovine di un insediamento molto più antico. Centinaia di anni fa, il vecchio Phandalin era un prosperoso paese umano i cui abitanti mantenevano una solida alleanza con i nani e gli gnomi del Patto di Phandelver. Tuttavia, la stessa orda di orchi che saccheggiò la Caverna dell’Onda Tonante rase al suolo anche l’insediamento, e Phandalin fu abbandonato per secoli.

Nel corso degli ultimi tre o quattro anni, alcuni tenaci coloni provenienti dalle città di Neverwinter e Waterdeep si sono dati da fare per riprendere il controllo delle rovine di Phandalin. Un industrioso paese di frontiera è cresciuto sulle rovine di quello vecchio e ora ospita contadini, taglialegna, mercanti di pellicce e cercatori minerari attirati dalle storie che parlano di oro e platino alle pendici delle Montagne della Spada. Sfortunatamente, anche diversi banditi e briganti si sono insediati in zona, approfittando del fatto che nell’area non c’è nessun nobile o autorità locale che possa scacciarli. Una banda nota come i Marchi Rossi ha preso il controllo di Phandalin negli ultimi due mesi e ora estorce e tiranneggia tutti gli abitanti del paese. La banda è comandata da una misteriosa figura nota ai paesani col nome di Bastone di Vetro.

###  Mappa
![[Mappa_Phandalin.webp]]
[[z_Assets/Misc/MapPlaceholder.png|open outside]]

###  Immagine
![[phandalin.webp]]
[[ImagePlaceholder.png|open outside]]

Placeholder

##  NPCs Rilevanti
- **Toblen Stonehill:** Locandiere
- **Elmar Barthen:** Proprietario di un avamposto commerciale; deve dei soldi al gruppo, se è stato usato l’aggancio per l’avventura “Ci Vediamo a Phandalin”.
- **Falco il Cacciatore:** Membro dell'Ordine del Guanto d'Arme. Proprietario della Loggia di Caccia. Conosce la posizione del Castello Cragmaw. 
- **Linene Graywind:** Gestisce un avamposto commerciale e offre una ricompensa a chi recupera le sue provviste.
- **Halia Thornton**: Membro degli Zhentarim. Ha una missione per il gruppo (Missione Eliminare Iarno).
- **Qelline Alderleaf**: Premurosa contadina halfling il cui figlio, Carp, conosce un passaggio segreto che conduce al nascondiglio dei Marchi Rossi. Sa che Falco potrebbe conoscere la posizione del Castello Cragmaw.
- **Sorella Garaele:** Elfa chierica di Tymora e agente degli Arpisti. Ha una missione per il gruppo(Missione della Collina dell'Onta).
- **Harbin Wester:** Borgomastro di Phandalin. Ha una missione per il gruppo (Missione Problemi con gli Orchi).
- [[Sildar Hallwinter]]: Membro dell’Alleanza dei Lord. Ha una missione per il gruppo (Missione Trovare Iarno).
- [[Gundren Rockseeker]]: Amico e committente del party. Ha una missione per il gruppo (Missione Trovare il Castello Cragmaw).

## Profilo
Nel corso degli ultimi tre o quattro anni, alcuni tenaci coloni provenienti dalle città di Neverwinter e Waterdeep si sono dati da fare per riprendere il controllo delle rovine di Phandalin. Un industrioso paese di frontiera è cresciuto sulle rovine di quello vecchio e ora ospita contadini, taglialegna, mercanti di pellicce e cercatori minerari attirati dalle storie che parlano di oro e platino alle pendici delle Montagne della Spada.

## Storia
Il paese di frontiera di Phandalin sorge sulle rovine di insediamenti molto più antichi, alcuni che risalgono addirittura a migliaia di anni fa fino alle Guerra dei Mille Anni tra draghi e giganti. Centinaia di anni fa, il vecchio Phandalin era un prosperoso paese umano i cui abitanti mantenevano una solida alleanza con i nani e gli gnomi del Patto di Phandelver. Tuttavia, la stessa orda di orchi che saccheggiò la Caverna dell’Onda Tonante rase al suolo anche l’insediamento, e Phandalin fu abbandonato per secoli.  

## Luoghi di Interesse
Elenco dei luoghi dentro Phandalin:
- [[Phandalin#Locanda Stonehill|Locanda Stonehill]]
- [[Phandalin#Provviste di Barthen|Provviste di Barthen]]
- [[Phandalin#Villa del Borgomastro|Villa del Borgomastro]]
- [[Phandalin#Scudo del Leone|Scudo del Leone]]
- [[Phandalin#Borsa dei Minatori di Phandalin|Borsa dei Minatori]]
- [[Phandalin#Santuario della Fortuna|Santuario della Fortuna]]
- [[Phandalin#Fattoria Fogliantano|Fattoria Fogliantano]]
- [[Phandalin#Il Gigante Addormentato|Il Gigante Addormentato]]
- [[Phandalin#Maniero Tresendar|Maniero Tresendar]]

Elenco dei luoghi fuori Phandalin:
- Loggia di Caccia di Falco
- Tor di Viverna
- Collina dell'Onta 
- Colle del drago 
- Roccaforte Gugliaghiacciata
- Rovine di Thundertree

#### Locanda Stonehill

>[!note]- Leggere ad Alta Voce
>*Al centro del paese si erge una grossa locanda costruita di recente, fatta di pietra e di rozze travi di legno. La sala comune è affollata di abitanti locali che sorseggiano un boccale di sidro o di birra e vi osservano incuriositi.*

Questa modesta locanda è dotata di sei camere disponibili (Sildar Hallwinter ne prende una). Il locandiere è un giovane umano basso e cordiale di nome Toblen Stonehill, che proviene dal paese di Triboar a est. È giunto a Phandalin come cercatore minerario, ma presto ha capito che era molto più abile nel gestire una locanda che una miniera. Il nuovo paese gli ha offerto una buona opportunità di sistemarsi. Toblen è irritato dal fatto che i Marchi Rossi possano terrorizzare il paese indisturbati e che Harbin Wester, il borgomastro, non abbia fatto niente per contrastarli. Tuttavia, cerca di non attirare troppo l’attenzione su di sé, nel timore che i Marchi Rossi possano scatenare una rappresaglia contro sua moglie e i suoi figli.
***Dicerie***. Passando un po’ di tempo nella sala comune a chiacchierare con gli abitanti, i personaggi possono scoprire varie tracce interessanti sui luoghi da esplorare in paese e nei dintorni. I PNG presenti alla Locanda Stonehill e le dicerie che possono rivelare includono quanto segue:
- Narth, un vecchio contadino: “Sorella Garaele, che presiede il Santuario della Fortuna, di recente ha lasciato il paese per qualche giorno, poi ha fatto ritorno ferita e stremata.” (Vedi la sezione “Santuario della Fortuna” per ulteriori informazioni.)
- Elsa, una cameriera chiacchierona: "La Loggia di Caccia del Falco è l'unico rifugio sicuro nel Bosco di Neverwinter. Si trova nel profondo della foresta lungo il bordo di un fiume e i ricchi nobili si avventurano lì per cacciare mentre sono sotto la protezione di Falco. Falco è un veterano in pensione di molte guerre, e si dice che offrirà vitto e alloggio gratuiti a chiunque gli porti un paio di bottiglie di vino. (Vedi la sezione “Loggia di Caccia di Falco” per ulteriori informazioni.)
- Hotys, un allevatore sulla quarantina: "Alcune persone sostengono di aver visto una creatura volare tra le alte nuvole. A quella distanza, è difficile valutare le dimensioni della creatura, ma alcuni dicono che sia grande come un elefante e che lasciasse una scia di brina."
- Lanar, un minatore: “Alcuni orchi razziatori sono stati avvistati all’estremità est della Pista di Triboar. Il borgomastro cerca qualcuno che li metta in fuga.” Risposta del suo collega nano Thefrid: "Ancora una volta, gli orchi sono scesi dalle montagne per predare le pianure! Se Neverwinter non invierà presto aiuto, invaderanno Phandalin e distruggeranno tutto ciò che abbiamo lavorato così duramente per ricostruire." 
- Trilena, la moglie del locandiere: “Thel Dendrar, un intagliatore di legno locale, ha tenuto testa ai Marchi Rossi una decade fa, quando si sono presentati nel suo negozio e hanno molestato sua moglie. E i malviventi allora l’hanno ucciso. Alcuni abitanti hanno visto tutto. I Marchi Rossi hanno portato via il cadavere, e ora anche sua moglie, suo figlio e sua figlia sono scomparsi.” (All’insaputa di Trilena e degli altri abitanti, i Marchi Rossi hanno portato la moglie e i figli di Thel nel loro nascondiglio segreto.)
- Pip, il giovane figlio di Toblen: “Il figlio di Qelline Alderleaf, Carp, ha detto di avere trovato un tunnel segreto nei boschi, ma i Marchi Rossi lo hanno quasi catturato.” (Vedi la sezione “Fattoria Alderleaf” per ulteriori informazioni.)
- Freda, una tessitrice: “I Marchi Rossi molestano ogni bottega in paese, ad eccezione della Borsa dei Minatori di Phandalin. Non vogliono avere guai con Halia Thornton, che la gestisce.” (Vedi la sezione “Borsa dei Minatori di Phandalin” per ulteriori informazioni).

Queste tracce dovrebbero condurre i personaggi verso varie opportunità di avventura nella zona di Phandalin. Inoltre, qualsiasi PNG alla locanda può comunicare ai personaggi che i Marchi Rossi frequentano l’osteria del Gigante Addormentato, ai margini orientali del paese... e che i malviventi sono pericolosi.
***Missione: Trovare il Castello Cragmaw.*** Dopo essersi riposato alla Locanda Stonehill, [[Gundren Rockseeker]] si stabilisce nella Borsa dei minatori. In quanto preoccupato per il destino dei suoi fratelli, Gundren incoraggia i personaggi a tenere sotto pressione i goblin Cragmaw. Offre al gruppo una ricompensa di 500 mo se gli eroi riescono a individuare il Castello Cragmaw e a salvare i suoi fratelli. Gundren suggerisce al gruppo di mettersi in cerca del castello setacciando i dintorni e chiedendo alla gente di Phandalin.

#### Provviste di Barthen
Quello di Barthen è il più grande avamposto commerciale di Phandalin. Sui suoi scaffali sono disponibili le merci e le provviste più comuni, dagli zaini ai giacigli, dalle corde alle razioni. Il negozio è aperto dall’alba al tramonto. Barthen non vende armi o armature, ma i personaggi possono comprare da lui tutto il resto dell’equipaggiamento d’avventura, ad eccezione degli oggetti dal costo superiore a 25 mo. (Vedi “Equipaggiamento d’Avventura” nel regolamento per i relativi prezzi.) Quei personaggi che hanno bisogno di armi o armature vengono indirizzati allo Scudo del Leone (vedi la relativa sezione).
Il proprietario del negozio è Elmar Barthen, un umano magro e calvo, dai modi gentili, sulla cinquantina. Tiene in negozio un paio di giovani commessi (Ander e Thistle), che lo aiutano a caricare e scaricare i carri e servono i clienti quando il titolare non è in negozio.
***Consegnare le Provviste.*** Se i personaggi hanno iniziato a giocare con l’aggancio per l’avventura “Ci Vediamo a Phandalin”, hanno l’ordine di consegnare il carro di provviste al negozio di Barthen. Il venditore paga la cifra concordata (10 mo a ogni personaggio) e prende possesso sia del carro che delle provviste. Se i personaggi gli parlano della cattura di Gundren Rockseeker, Barthen è rattristato dalla notizia e incoraggia il gruppo a trovare e salvare il nano. Considera Gundren un amico e aveva appreso con entusiasmo la notizia della scoperta della miniera perduta del Patto di Phandelver tra le colline circostanti. 
***Le Notizie di Barthen.*** Se i personaggi chiedono a Barthen come vanno gli affari, il negoziante risponde che i Marchi Rossi rendono la vita difficile a tutti, riscuotendo il pizzo dai negozi locali e facendosi beffe dell’autorità del borgomastro. Se i personaggi sembrano intenzionati a intervenire, aggiunge che i Marchi Rossi frequentano l’osteria del Gigante Addormentato.

#### Scudo del Leone

>[!note]- Leggere ad Alta Voce
>*Sopra la porta d’ingresso di questo modesto avamposto commerciale pende un’insegna a forma di scudo di legno su cui è stato dipinto un leone azzurro.*

Questo edificio è di proprietà dello Scudo del Leone, una compagnia mercantile che ha sede nella città di Yartar, oltre centocinquanta chilometri più a est. La compagnia spedisce prodotti finiti a Phandalin e ad altri piccoli insediamenti in tutta la regione, ma questo avamposto di recente è finito nelle mire dei banditi. L’ultima carovana dello Scudo del Leone che doveva arrivare a Phandalin non è mai arrivata. (È stata attaccata e il suo carico è stato catturato dai goblin Cragmaw.)
La responsabile dell’avamposto di Phandalin è una donna dalla lingua tagliente, di circa trentacinque anni, di nome Linene Graywind. Sa che alcuni banditi hanno assalito le carovane dello Scudo del Leone, ma non sa chi sia il responsabile.
Linene custodisce in una stanza sul retro una piccola scorta di armi e armature, disponibili per i compratori interessati. (Vedi “Equipaggiamento d’Avventura” nel regolamento per i prezzi.) Linene però ha qualche scrupolo e non venderà le armi a chi considera una potenziale minaccia per il villaggio. Di conseguenza si rifiuta di fare affari con i Marchi Rossi. Mette in guardia i personaggi contro i malviventi e consiglia loro di evitare l’osteria del Gigante Addormentato.
***Merci Recuperate.*** Se i personaggi restituiscono le merci rubate trovate nell’area 8 del nascondiglio dei Cragmaw (o se hanno lasciato le merci sul posto, ma spiegano a Linene dove trovarle), ottengono dalla donna una ricompensa di 50 mo e la promessa di aiutare gli avventurieri in ogni modo che le sia possibile.

#### Borsa dei Minatori di Phandalin

^f4294f

La Borsa dei Minatori è un avamposto commerciale dove i minatori locali possono far pesare, misurare e vendere i metalli estratti. In assenza di un qualsiasi nobile o autorità locale, la borsa funge anche da ufficio del catasto informale, registrando le concessioni di vari ruscelli e siti di scavo nell’area. Quella di Phandalin non può essere definita una vera e propria febbre dell’oro, ma i corsi d’acqua e le valli vicine nascondono abbastanza ricchezze da mantenere un buon numero di cercatori indipendenti.
La borsa è un ottimo posto dove incontrare gente che passa molto tempo nelle campagne attorno a Phandalin. La maestra di gilda è una donna ambiziosa e calcolatrice di nome Halia Thornton. Nel tentativo di fare della Borsa dei Minatori la cosa più vicina a un’autorità governativa che il paese possa avere, si atteggia a ben più di una semplice mercante. È inoltre un’agente degli Zhentarim, una potente organizzazione segreta che cerca di ottenere il controllo sul Nord attraverso la ricchezza e l’influenza economica. Infatti Halia contrabbanda armi e merci rubate usando come copertura i carichi di metalli preziosi che i minatori spediscono a Neverwinter e nelle altre città collegate dalla Strada Alta.
Halia vuole portare gradualmente Phandalin sotto il suo controllo e può diventare una preziosa datrice di lavoro per i personaggi, se questi si dimostrano gente di parola con lei.
Halia non sa dove si trovi il Castello Cragmaw, ma ha sentito dire che i Marchi Rossi tengono dei goblin al loro servizio. Forse potrebbero sapere dove si trova il castello. Halia cerca di fare buon uso di questa informazione per persuadere i personaggi ad aiutarla a occuparsi dei Marchi Rossi.
***Missione: Eliminare Iarno.*** Se contattata da personaggi che crede di poter controllare, Halia spiega che i Marchi Rossi sono un problema. Racconta di come i malviventi si radunino all’osteria del Gigante Addormentato e possiedano una base sotto il Maniero Tresendar, ai confini orientali del paese. Poi offre ai personaggi 100 mo per eliminare il capo dei Marchi Rossi, quello che i fuorilegge chiamano Bastone di Vetro, e consegnarle gli eventuali carteggi che troveranno negli alloggi del capobanda. Halia non rivela che ha intenzione di mettersi personalmente al comando dei Marchi Rossi. Una prova di Saggezza (Intuizione) con CD 15 consente a un personaggio di capire che la donna potrebbe avere ulteriori motivi per togliere di mezzo il capo dei Marchi Rossi.

###### Unirsi agli Zhentarim
Se il gruppo si sbarazza del capo dei Marchi Rossi, Halia Thornton contatta alcuni membri del gruppo e li invita a unirsi agli Zhentarim. Parla con quelli che condividono gli stessi obiettivi degli Zhentarim, come la ricchezza e il potere. Anche se il gruppo riuscisse a spazzare via del tutto la banda dei Marchi Rossi, Halia potrebbe comunque porgere la sua offerta, nel tentativo di ottenere degli amici (e delle spie) all’interno del gruppo. Se un personaggio accetta, Halia gli conferisce il titolo di Zanna.

#### Fattoria Fogliantano
Qelline Alderleaf, una saggia halfling di quarantacinque anni, è una pragmatica contadina che sembra sapere tutto di tutti in paese. È una padrona di casa ospitale ed è disposta a far pernottare i personaggi nel suo fienile, se non desiderano alloggiare alla Locanda Stonehill.
Qelline è un’amica di vecchia data di un ranger di nome Falco. Se viene a sapere che i personaggi vanno in cerca di alcuni luoghi specifici della zona, come il Castello Cragmaw o la Caverna dell’Onda Tonante, suggerisce loro di fare visita a Falco e di chiedergli aiuto: “Conosce ogni singolo centimetro di questo territorio.”
***La Storia di Carp.*** Il figlio di Qelline, Carp, è uno scatenato e precoce ragazzino halfling di dieci anni. Sogna di diventare un avventuriero e racconta che un giorno, giocando nei boschi attorno al Maniero Tresendar, trovò un tunnel segreto in mezzo agli arbusti. Un paio di “banditi brutti, grandi e grossi” uscì dal tunnel proprio mentre lui era da quelle parti e si incontrarono con un paio di Marchi Rossi. Nessuno lo vide, ma solo per un soffio. Carp crede che la tana segreta dei banditi si trovi sotto il vecchio maniero. Può guidare i personaggi fino al tunnel o fornire loro indicazioni sufficienti a trovarlo. Il tunnel conduce all’area 8 del nascondiglio dei Marchi Rossi.

#### Santuario della Fortuna
L’unico tempio di Phandalin è un piccolo santuario fatto di pietre recuperate dalle rovine vicine. È dedicato a Tymora, la dea della fortuna e della buona sorte.
Una dotta accolita chiamata Sorella Garaele, una zelante giovane elfa che teme di non riuscire a liberare Phandalin dai Marchi Rossi, si prende cura del santuario. Sorella Garaele fa parte degli Arpisti, una vasta rete di avventurieri e spie che difendono l’uguaglianza e si oppongono in segreto agli abusi del potere. Gli Arpisti raccolgono informazioni in tutto il territorio per spodestare i tiranni e qualsiasi capo, governo o gruppo che accumuli troppo potere. Aiutano i deboli, i poveri e gli oppressi. Sorella Garaele fa regolarmente rapporto ai suoi superiori sugli eventi della zona di Phandalin.
***Missione: La Collina dell'Onta.*** L'ostetrica locale, un'accolita di Chauntea di nome Adabra Gwynn, vive da sola in un mulino a vento di pietra sul fianco di una collina a pochi chilometri a sud di Phandalin. Con le minacce dei Marchi Rossi che diventano sempre più comuni e insistenti, secondo Garaele non è sicuro per Adabra stare da sola. Garaele chiede ai personaggi di esortare Adabra a Phandalin. Portata Adabra al sicuro, Garaele da come ricompensa 25 mo ai giocatori. Adabra si stabilisce a casa di sorella Garaele e può creare e vendere *pozioni di guarigione* ai personaggi per 50 mo ciascuna.

###### Unirsi agli Arpisti
Se il gruppo aiuta Garaele a portare in salvo Adabra, l’elfa contatta alcuni membri del gruppo e li invita a unirsi agli Arpisti. Parla con quelli che condividono gli ideali della sua organizzazione e desiderano stimolare i cambiamenti in positivo tramite le informazioni e la segretezza. Se un personaggio accetta, Sorella Garaele gli conferisce il titolo di Osservatore.

#### Il Gigante Addormentato
Questa fatiscente osteria è una bettola sporca e pericolosa, situata alla fine della via principale di Phandalin. È frequentata dai malviventi dei Marchi Rossi e gestita da una cinica ostessa nanica di nome Grista.
Se i personaggi affrontano i Marchi Rossi al Gigante Addormentato, il DM legge:

>[!note]- Leggere ad Alta Voce
>*Il Gigante Addormentato è una fatiscente osteria situata ai confini orientali del paese. Quattro malviventi umani se ne stanno a oziare sotto il portico, seduti su barili di birra vuoti o appoggiati alla parete. Ognuno di loro indossa un sudicio mantello scarlatto e tiene gli occhi fissi su di voi quando vi avvicinate. Uno dei banditi sputa a terra. “Bene bene”, ringhia. “È arrivato un nuovo branco di cuccioli in paese. Che volete, cuccioli? Siete venuti qui a guaire?”*

Il DM può continuare a insultare e provocare i personaggi fin quando vuole. Se nel giro di un round o due i personaggi non hanno attaccato, sono i Marchi Rossi a farlo. Nessuno dei due lati è sorpreso, in quanto è evidente che un combattimento è imminente.
Il gruppo è composto da **quattro malviventi dei Marchi Rossi**. Quando almeno tre malviventi sono sconfitti, il quarto fugge verso il Maniero Tresendar.

###### Sviluppi
Quei Marchi Rossi che sono stati catturati o affascinati dai personaggi possono fornire qualche informazione utile. Il borgomastro Harbin Wester non accetta di tenere i Marchi Rossi in prigione finché non apprende che tutta la banda è stata sconfitta, ma i personaggi possono facilmente persuaderlo o intimidirlo affinché tenga sotto chiave i prigionieri da loro catturati almeno per qualche giorno. Se i personaggi uccidono i malviventi, si guadagnano la gratitudine della maggior parte degli abitanti di Phandalin, con l’eccezione del borgomastro, che teme ritorsioni da parte dei Marchi Rossi. Harbin non punisce i personaggi, ma li avverte di non combinare altri guai.

#### Villa del Borgomastro

>[!note]- Leggere ad Alta Voce
>*La villa del borgomastro ha solide pareti di pietra, un tetto spiovente in legno e un campanile situato sul retro. Su un pannello di legno accanto alla porta d’ingresso è stato appeso un annuncio scritto in Comune, che recita: *
>**“RICOMPENSA—Orchi avvistati nei pressi del Tor della Viverna! Chiunque sia disposto ad affrontare la minaccia degli orchi chieda informazioni all’interno.”** L’annuncio porta il sigillo del paese e una firma indecifrabile.

A Phandalin non esiste una struttura di governo vera e propria, ma gli abitanti eleggono ogni anno un borgomastro, che funge da giudice in caso di dispute minori e annota i dati e gli eventi che hanno bisogno di essere annotati. L’attuale borgomastro è un banchiere umano di nome Harbin Wester, un vecchio sciocco, grasso e pomposo. È stato completamente soggiogato dai Marchi Rossi e afferma che “sono solo una gilda di mercenari, in realtà non causano nessun grosso problema”. I Marchi Rossi hanno minacciato Harbin di ucciderlo se mai dovesse intraprendere qualsiasi contromisura contro la banda, per questo Harbin 
La villa del borgomastro è dotata di una piccola ma funzionale prigione nelle cantine. La prigione è costituita da due celle, le cui chiavi sono in possesso di Harbin.
***Missione: Problemi con gli Orchi.*** Harbin cerca qualcuno disposto a dirigersi a est, lungo la Pista di Triboar, dove alcuni viaggiatori hanno riferito di una banda di orchi in fermento nei pressi del Tor della Viverna. Il borgomastro offre 100 mo a chiunque riesca a risolvere questo problema. Se il gruppo intraprende questa missione, vedi “Il Tor della Viverna” (pagina 35).
***Missione: Trovare Iarno.*** Dopo avere interrogato vari abitanti locali, Sildar apprende che Iarno Albrek, un suo collega nell’Alleanza dei Lord, è scomparso mentre esplorava l’area nei pressi del Maniero Tresendar circa due mesi fa, poco dopo il suo arrivo a Phandalin. Sildar chiede ai personaggi di esplorare il maniero e l’area circostante per trovare Iarno (o ciò che resta di lui, se qualcosa lo ha ucciso) e riportarlo in paese. Sildar descrive Iarno come “un mago umano di circa trent’anni, basso e con la barba nera”.
All’insaputa di Sildar, Iarno ha fondato i Marchi Rossi, si è insediato come loro capo e ha adottato lo pseudonimo di Bastone di Vetro per celare la sua identità. (I Marchi Rossi lo chiamano così perché utilizza un bastone di vetro.) Quando Sildar scopre la verità su Iarno, decide che il mago deve essere catturato e condotto a Neverwinter, dove sarà giudicato da un’autorità superiore. A prescindere dal fato di Iarno, Sildar offre al gruppo una ricompensa di 200 mo per avere sgominato la minaccia dei Marchi Rossi.

###### Unirsi all’Alleanza dei Lord
Se il gruppo elimina la minaccia dei goblin dal Castello Cragmaw o smaschera il tradimento di Iarno, Sildar Hallwinter contatta alcuni membri del gruppo e li incoraggia a unirsi all’Alleanza dei Lord. Parla con quelli che condividono l’obiettivo di portare la sicurezza e la civiltà tramite l’intervento diretto. Se un personaggio accetta, Sildar Hallwinter gli conferisce il titolo di Manto.

#### Maniero Tresendar
Il Maniero Tresendar, più simile a un castello che a un’abitazione, si erge ai confini orientali del paese, lungo il fianco di una bassa collina, in mezzo a un fitto bosco. L’antico maniero è abbandonato da tempo, ma i suoi sotterranei sono stati riadattati e utilizzati come roccaforte dei Marchi Rossi. Se i personaggi esplorano questo luogo, trovano l’ingresso al nascondiglio dei Marchi Rossi.

## Oggetti di Valore

- Pozioni di Guarigione

