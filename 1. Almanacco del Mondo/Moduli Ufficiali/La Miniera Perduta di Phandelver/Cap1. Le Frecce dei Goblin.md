Quando l’avventura ha inizio, i personaggi giocanti scortano un carro carico di provviste e rifornimenti da Neverwinter a Phandalin. Il viaggio li porta a sud, lungo la Strada Alta, fino alla Pista di Triboar, che svolta verso est (come mostrato sulla mappa regionale). Quando si trovano a mezza giornata di marcia da Phandalin, si imbattono in un’imboscata tesa dai goblin razziatori della tribù dei Cragmaw.
Quando il DM è pronto a iniziare, legge il testo del riquadro. Se ha deciso di usare un aggancio diverso per l’avventura, può partire dal secondo paragrafo, modificando i dettagli come necessario e ignorando le informazioni relative alla guida del carro.

>[!note]- Leggere ad Alta Voce
>*Nella città di Neverwinter un nano di nome Gundren Rockseeker vi ha chiesto di scortarlo sul suo carro di provviste al turbolento insediamento di Phandalin, situato a un paio di giorni di viaggio a sudest della città. Gundren sembrava particolarmente euforico riguardo al motivo del viaggio, ma anche vagamente misterioso, limitandosi a dire che lui e i suoi fratelli avevano scoperto “qualcosa di grosso”, e che vi avrebbe pagato dieci monete d’oro a testa per la consegna dei suoi rifornimenti alle Provviste di Barthen, un avamposto commerciale di Phandalin. I suoi fratelli, Nundro e Tharden, sono prima di lui a cavallo, scortati da un suo vecchio amico, un combattente di nome Sildar Hallwinter, spiegandovi che dovevano arrivare sul posto prima di voi per preparare subito il campo per le ricerche.
>"Non vedo l'ora di mettermi in marcia, brindiamo alle possibilità e alle speranze di questa avventura" dice il nano mentre solleva il suo boccale d'acqua.
>Avete passato gli ultimi giorni in viaggio lungo la Strada Alta a sud di Neverwinter e soltanto poche ore fa avete svoltato a est, lungo la Pista di Triboar. Finora il viaggio è stato tranquillo, ma questo territorio può essere pericoloso. Si dice che vari banditi e fuorilegge si nascondano in agguato lungo il sentiero.*

Il carro è carico di provviste alimentari e strumenti minerari di vario tipo, tra cui una dozzina di sacchi di farina, vari barilotti di carne di maiale salata, due barili di birra forte, pale, picconi e piedi di porco (circa una dozzina per ogni strumento) e cinque lanterne con un barilotto d’olio (del volume di circa cinquanta ampolle). Il carico ha un valore totale di 100 mo.

Prima di proseguire con l’avventura, il DM dedicherà qualche minuto alle attività seguenti: 
- Invitare i giocatori a **presentare i loro personaggi**, se non lo hanno già fatto. 
- Chiedere ai giocatori di pensare a **come i loro personaggi hanno conosciuto il loro datore di lavoro nano, Gundren Rockseeker**. Ogni giocatore è libero di inventare la storia che preferisce. Se un giocatore è in difficoltà e non riesce a pensare a niente, il DM può suggerirgli qualcosa di semplice. Per esempio, Gundren potrebbe essere un amico di infanzia, o qualcuno che ha aiutato il personaggio a uscire da una brutta situazione. Questa attività offre ai giocatori un’ottima opportunità per contribuire al background dell’avventura. 
- Chiedere ai giocatori di **indicare l’ordine di marcia del gruppo e il metodo di viaggio dei personaggi.** Chi sta in cima alla fila e chi la chiude? Se i personaggi scortano il carro di provviste di Gundren, uno o due di loro devono sedere alla guida del carro. Gli altri personaggi possono sedere a loro volta sul carro, camminare al suo fianco o precederlo in avanscoperta, come preferiscono.

# L’Imboscata dei Goblin
Il DM legge il riquadro di testo seguente per
iniziare l’incontro:  

>[!note]- Leggere ad Alta Voce
>*Procedete lungo la Pista di Triboar per circa mezza giornata. Superata una curva, avvistate tre cavalli morti che bloccano il passo, stesi a terra a una quindicina di metri davanti a voi. Da ognuna delle carcasse spuntano varie frecce decorate di piume nere. Il bosco è fitto fino al limitare del sentiero in questo tratto: su entrambi i lati si apre un profondo fosso pieno di fitti arbusti. Le bisacce sono state saccheggiate. Poco lontano, una custodia di cuoio per pergamene giace a terra vuota.*

Se il DM usa l’aggancio per l’avventura “Ci Vediamo a Phandalin”, ogni personaggio che si avvicina per esaminare i cavalli più da vicino li riconosce come quelli che appartenevano a [[Gundren Rockseeker]] e a [[Sildar Hallwinter]]. Sono morti da circa una giornata ed è evidente che sono stati uccisi dalle frecce. Quando i personaggi ispezionano la scena più da vicino, il DM legge a voce alta il brano seguente:

>[!note]- Leggere ad Alta Voce
>*Le bisacce sono state saccheggiate. Poco lontano, una custodia di cuoio per pergamene giace a terra vuota*.

Quattro **goblin** si nascondono nei boschi, due lungo ogni lato della strada. Aspettano che qualcuno si avvicini alle carcasse dei cavalli, poi attaccano. Probabilmente questo sarà il primo di molti incontri di combattimento dell’avventura. Per condurlo con efficacia sarà sufficiente svolgere i passi seguenti:
- Consultare la scheda delle statistiche dei goblin. Dal momento che i goblin sono nascosti, il DM avrà bisogno di sapere che il loro modificatore di abilità di Furtività è +6. 
- Controllare se qualcuno è [[Combattere#Sorpresa|sorpreso]]. Il gruppo non può sorprendere i goblin, ma i goblin potrebbero sorprendere alcuni o tutti i personaggi. Il DM effettua una prova di Destrezza (Furtività) per i goblin, tirando un d20 per tutti loro e aggiungendo al risultato il loro modificatore di abilità di Furtività (+6), per poi confrontare il totale con i punteggi di Saggezza (Percezione) passiva dei personaggi.  
- Quando giunge il momento di agire dei goblin, due si scagliano in avanti per attaccare in mischia e altri due rimangono a 9 metri dal gruppo ed effettuano attacchi a distanza. 
- Quando tre goblin sono sconfitti, l’ultimo goblin tenta di fuggire, dirigendosi verso la pista dei goblin.

### Sviluppi
Nell’improbabile eventualità che i goblin sconfiggano gli avventurieri, li lasceranno privi di sensi, saccheggeranno sia i loro effetti personali che il carro e poi faranno ritorno al nascondiglio dei Cragmaw. I personaggi possono proseguire fino a Phandalin, comprare altro equipaggiamento alle Provviste di Barthen, tornare sul luogo dell’imboscata e seguire la pista dei goblin.
I personaggi potrebbero catturare uno o più goblin tramortendoli anziché ucciderli. Un personaggio può usare qualsiasi arma da mischia per tramortire un goblin: ci riesce se l’attacco infligge abbastanza danni da portare il goblin a 0 punti ferita. Dopo qualche minuto i goblin catturati riprendono conoscenza e possono esser convinti a rivelare ciò che sanno (vedi il riquadro “Cosa Sanno i Goblin” a pagina 8). Un goblin può anche essere persuaso a guidare il gruppo fino al nascondiglio dei Cragmaw evitando le trappole disposte lungo il percorso (vedi la sezione “La Pista dei Goblin”).
I personaggi potrebbero non trovare la pista dei goblin, o decidere di proseguire verso Phandalin. In quel caso il DM prosegue con la seconda parte, “Phandalin”. Elmar Barthen (il proprietario delle Provviste di Barthen) contatta i personaggi e li informa che Gundren Rockseeker non è mai arrivato. Racconta dei problemi avuti con i goblin e suggerisce ai personaggi di tornare sul luogo dell’imboscata per indagare meglio (dopo avere riposato). Barthen spiega inoltre al gruppo che Linene Graywind dello Scudo del Leone (vedi pagina 16) può fornire ulteriori informazioni sugli attacchi dei goblin.

## La Pista dei Goblin 
Una volta che i personaggi hanno sconfitto i goblin, un esame dell’area rivela che le creature hanno usato questa zona per tendere imboscate per diverso tempo. Una pista nascosta tra gli arbusti sul lato nord della strada conduce a nordovest. Se un personaggio effettua con successo una prova di Saggezza (Sopravvivenza) con CD 10, nota che circa una dozzina di goblin ha percorso il sentiero in entrambe le direzioni e che due corpi di taglia umana sono stati trascinati via dal punto dell’imboscata. 
Il gruppo può facilmente spostare il carro fuori dalla strada e legare i buoi per poi mettersi all’inseguimento dei goblin. La pista prosegue per 7,5 chilometri verso nordovest e termina al nascondiglio dei Cragmaw (vedi quella sezione). Il DM chiede ai giocatori di stabilire l’ordine di marcia del gruppo lungo il sentiero.

# Nascondiglio Cragmaw
La tribù dei goblin Cragmaw si è insediata in un nascondiglio da cui può facilmente assalire e saccheggiare i viandanti che percorrono la Pista di Triboar o il sentiero che porta a Phandalin. La tribù dei Cragmaw (Dentiaguzzi) porta questo nome perché ogni suo membro si affila le zanne in modo da farle apparire aguzze e minacciose.
Il capo dei banditi Cragmaw che si è insediato quaggiù è un bugbear di nome Klarg, che ha ricevuto ordini dal capotribù dei Cragmaw di saccheggiare qualsiasi carovana o viaggiatore poco difeso che passi nei paraggi. Pochi giorni fa, un messaggero proveniente dal Castello Cragmaw ha portato nuove istruzioni: assalire lungo il cammino i nani Rockseeker e chiunque lo accompagni. 

### Tratti Generali
La caverna dei Cragmaw è leggermente inclinata in salita. L’entrata si trova alle pendici di una grande collina, mentre le caverne e i passaggi si trovano all’interno della collina stessa.
***Soffitti***. Quasi tutte le caverne e i passaggi interni hanno soffitti inclinati che creano volte ricoperte di stalattiti, situate a un’altezza variabile tra 6 e 9 metri dal terreno.
***Luce***. Le aree 1 e 2 sono esterne. Il resto del complesso è [[Visibilità e Luci#Aree oscurate|leggermente oscurato]], salvo dove specificato diversamente. I riquadri di testo relativi a quelle aree presumono che i personaggi siano dotati di [[Visibilità e Luci#Scurovisione|scurovisione]] o di una fonte di luce.
***Detriti***. Le aree di roccia franata e di ghiaia sono considerate [[Combattere#Terreno Difficile|terreno difficile]].
***Suoni***. L’acqua che scorre nella caverna soffoca buona parte dei rumori per tutte quelle creature che non ascoltano attentamente. Una creatura può effettuare una prova di Saggezza (Percezione) con CD 15 per tentare di sentire le eventuali attività nelle camere vicine.
***Stalagmiti***. Queste colonne di roccia possono fornire copertura.
***Torrente***. Il torrente che attraversa il complesso è profondo soltanto 60 cm, è freddo e scorre lentamente. Le creature possono guadarlo facilmente.

![[012-map-1.02-cragmaw-hideout-1.webp]]


>[!note]- Cosa sanno i goblin
>Se i personaggi catturano o affascinano uno dei goblin del luogo, possono persuaderlo a divulgare alcune informazioni utili:
>- Meno di venti goblin vivono attualmente nella tana.
>- Il loro capo è un bugbear di nome Klarg, che risponde a Re Grol, il capotribù dei Cragmaw, insediato nel Castello Cragmaw. (I goblin possono fornire indicazioni generiche su come raggiungere il Castello. Si trova a circa trenta chilometri a nordest del nascondiglio dei Cragmaw, nel Bosco di Neverwinter.)
>- Klarg ha ricevuto un messaggero goblin da Re Grol alcuni giorni fa. Il messaggero gli ha riferito che qualcuno che risponde al nome di Ragno Nero aveva pagato i Cragmaw per intercettare il nano Gundren Rockseeker, catturarlo e consegnare tutto ciò che portava con sé a Re Grol. Klarg ha obbedito agli ordini: ha teso un’imboscata a Gundren e lo ha consegnato al re assieme ai suoi effetti personali, che includevano una mappa.
>- Il nano e la sua mappa sono stati consegnati a Re Grol, come da istruzioni. Il compagno umano del nano è tenuto prigioniero nella “caverna dove si mangia” (l’area 6).

## H1. Ingresso della Caverna
La pista che parte dal luogo dell’imboscata dei goblin conduce all’entrata del nascondiglio dei Cragmaw. 

>[!note]- Leggere ad Alta Voce
>*Seguendo la pista dei goblin arrivate a una grande caverna che si apre sul fianco della collina a circa sette chilometri e mezzo dal punto dell’imboscata. Dall’ingresso della caverna scorre un torrente quasi del tutto nascosto da folti cespugli di rovi. Un esile sentiero asciutto che corre lungo la riva destra del torrente conduce all’interno della caverna.*

## H2. Postazione di Vedetta Sguarnita
Quando i personaggi attraversano il torrente e passano sul lato est, possono vedere cosa si trova oltre la cortina di rovi dell’area 2. Si tratta di una postazione di vedetta dei goblin, anche se i goblin che la presidiano sono annoiati e disattenti.

>[!note]- Leggere ad Alta Voce
>*Sul lato est del torrente che scorre fuori dall’imboccatura della caverna, una piccola area in mezzo al roveto è stata sgombrata per formare una postazione di vedetta. Una serie di assi di legno è stata stesa per appiattire i rovi e aprire uno spazio sufficiente a consentire ai goblin di guardia di nascondersi all’interno del roveto e di controllare l’area.*

***Rovi***. I rovi che circondano la radura sono considerati terreno difficile, ma non sono pericolosi: soltanto fastidiosi. Forniscono metà copertura alle creature dietro di essi.


## H3. Canile
I Cragmaw hanno una muta di quattro lupi feroci che stanno addestrando a combattere.

>[!note]- Leggere ad Alta Voce
>*Subito dopo l’imboccatura della caverna, alcuni scalini di pietra irregolari salgono fino a una fetida, piccola camera sul lato est del passaggio. La caverna si restringe fino a diventare una stretta crepa all’estremità più lontana ed è satura del fetore di alcuni animali che devono vivere al suo interno. Alle vostre orecchie giungono i ringhi e lo sferragliare di catene di tre lupi incatenati appena oltre l’apertura. La catena di ogni lupo è legata a una verga di ferro piantata alla base di una stalagmite.*

Tre **lupi** sono incatenati in quest’area nell'angolo sud-est. Non possono arrivare ai bersagli situati sugli scalini, ma tutti e tre attaccheranno qualsiasi creatura che entri nella stanza che arrivi entro 4,5 metri dalla loro posizione(vedi la sezione “Sviluppi”). Una creatura non amichevole che entra nello spazio dei lupi subisce un attacco da ogni lupo (+4 TxC, 2d4 +2 perforante + TS Cos CD 11 o Prono). I goblin nelle caverne vicine ignorano i rumori dei lupi in lotta, in quanto queste bestie ringhiano e si azzannano a vicenda in continuazione. Se un personaggio tenta di calmare gli animali, può effettuare una prova di Saggezza (Addestrare Animali) con CD 15. In caso di successo, i lupi consentono al personaggio di attraversare la stanza. Offrendo del cibo ai lupi, la CD scende a 10. 
***Crepa***. Una stretta apertura lungo la parete est si apre su un condotto naturale che sale di 9 metri fino all’area 8. Alla base della crepa c’è un cumulo di spazzatura, formatosi dagli scarti gettati via nell’apertura soprastante. Un personaggio che tenta di salire o di scendere per il condotto deve effettuare una prova di Forza (Atletica) con CD 10. Se la prova ha successo, il personaggio si muove a velocità dimezzata lungo il condotto, salendo o scendendo come desidera. Con un risultato di 6-9, il personaggio non guadagna e non perde terreno. Con un risultato pari o inferiore a 5, il personaggio cade e subisce 1d6 danni contundenti per ogni 3 metri di caduta, atterrando prono alla base del condotto.

#### Sviluppi
Se i lupi vengono attirati dai nemici oltre la loro portata, entrano in frenesia e gli anelli a cui sono assicurate le loro catene sembrano piuttosto arrugginiti. Ogni round in cui almeno un personaggio rimane in vista, i lupi effettuano una singola prova di Forza con CD 15. Al primo successo, la verga inizia a cedere e la CD scende a 10. Al secondo successo, la verga è divelta dal terreno e si piega in modo da sfilare le catene. Un goblin o un bugbear può usare la sua azione per liberare un lupo dalla sua catena.

## H4. Passaggio Scosceso
Da questo punto in avanti, i personaggi privi di scurovisione
avranno bisogno di luce per vedere ciò che li circonda.

>[!note]- Leggere ad Alta Voce
>*Il passaggio principale proveniente dall’imboccatura della caverna sale ripidamente, mentre il ruscello si tuffa verso il basso sul lato ovest, sollevando una pioggia di spruzzi. Tra le ombre, un passaggio laterale conduce a ovest oltre la riva opposta del ruscello.*

I personaggi che usano la luce o la scurovisione per scrutare lungo il passaggio notano il ponte nell’area 5. Il DM aggiunge quanto segue:

>[!note]- Leggere ad Alta Voce
>*Tra le ombre del soffitto a nord, riuscite a scorgere a malapena la sagoma scura di un pericolante ponte di legno e di corde che attraversa il passaggio davanti a voi. Un altro passaggio si incrocia con questo, a sei metri d’altezza dal terreno.*

Ogni personaggio che vede il ponte nell’area 5 potrebbe notare anche il goblin a guardia del ponte. Per farlo è necessaria una prova di Saggezza (Percezione) contrapposta alla prova di Destrezza (Furtività) del goblin.
Il goblin nota i personaggi se hanno una fonte di luce o non usano furtività quando si avvicinano al ponte. Il goblin non attacca: tenta anzi di allontanarsi di soppiatto a est per ordinare ai suoi compagni nell’area 7 di scatenare un’inondazione (vedi la sezione “Inondazione!” dell’area 5). Il goblin si muove senza essere notato se la sua prova di Destrezza (Furtività) è superiore al punteggio di Saggezza (Percezione) passiva di qualsiasi personaggio che potrebbe notare i suoi movimenti.
***Passaggio Occidentale.*** Questo passaggio è occluso dai detriti e da due costoni rocciosi molto ripidi. Quest’area è considerata terreno difficile.
La cornice tra i due costoni è fragile. Un qualsiasi peso superiore a 50 chilogrammi fa cedere l’intera massa, che cade rovinosamente verso est. Ogni creatura situata sulla cornice quando questa crolla deve superare un tiro salvezza su Destrezza con CD 10, subendo 2d6 danni contundenti in caso di fallimento o soltanto la metà di quei danni in caso di successo. Inoltre, in caso di tiro salvezza fallito, la creatura cade a terra prona (vedi “Creature Prone” nel regolamento).

## H5. Passaggio Rialzato
I goblin hanno installato un ponte che usano come postazione di guardia nel punto in cui un tunnel più alto incrocia il tunnel principale della caverna sottostante.

>[!note]- Leggere ad Alta Voce
>*l passaggio del torrente prosegue oltre un’altra serie di scalini irregolari più avanti, curvando verso est. Da una caverna più grande davanti a voi giunge il rumore rimbombante di una cascata.*

Se i personaggi non avevano notato il ponte mentre attraversavano l’area 4, lo notano ora. Il DM aggiunge il brano seguente:

>[!note]- Leggere ad Alta Voce
>*Un ponte malridotto si estende attraverso il passaggio, collegando i due tunnel rialzati di 6 metri rispetto al torrente.*

Un **goblin** monta la guardia sul ponte. Il goblin di guardia è pigro e disattento. Se nessuno porta con sé una fonte di luce, ogni personaggio può effettuare una prova di Destrezza (Furtività) contro il punteggio di Saggezza (Percezione) passiva del goblin per passare di soppiatto senza farsi notare.
Se il goblin nota gli avventurieri, fa segno ai goblin nell’area 7 di scatenare un’inondazione (vedi la sezione “Inondazione!”), poi inizia a scagliare frecce sui personaggi.
***Ponte***. Questo ponte collega i passaggi situati a 6 metri d’altezza dal ruscello. È possibile scalare le pareti rocciose della caverna per raggiungere il ponte dal passaggio inferiore. Le pareti sono alte 6 metri; sono in pietra grezza, ma sono rese viscide dagli spruzzi d’acqua; è necessario superare una prova di Forza (Atletica) con CD 15 per scalarle.
==Il ponte è molto precario==, ha una Classe Armatura (CA) pari a 5 e 10 punti ferita. Se il ponte scende a 0 punti ferita, crolla. Le eventuali creature situate sul ponte che crolla devono superare un tiro salvezza su Destrezza con CD 10, altrimenti cadranno, subendo 2d6 danni contundenti e atterrando prone (vedi “Creature Prone”, nel regolamento). Chi supera il tiro salvezza si aggrappa al ponte e deve arrampicarsi per trarsi in salvo.

### Inondazione!
Le grosse vasche dell’area 7 sono dotate di pareti provvisorie che possono essere abbattute tramite un meccanismo per riversare un’ondata d’acqua nel passaggio principale della tana. Nel round successivo a quello in cui ricevono il segnale dalla vedetta nell’area 5, i goblin dell’area 7 iniziano a colpire i pali di sostegno. Nel round successivo, al conteggio di iniziativa dei goblin, un’ondata d’acqua si riversa dall’area 7 fino all’area 1.

>[!note]- Leggere ad Alta Voce
>*Nel passaggio echeggia improvvisamente un possente boato e una gigantesca ondata d’acqua si riversa su di voi dall’alto.*

L’inondazione minaccia tutte le creature nel tunnel (le creature sul ponte dell’area 5 sono fuori pericolo, come anche quei personaggi che riescono a scalare le pareti della caverna). Ogni creatura entro 3 metri dal passaggio in disuso nell’area 4 o dagli scalini che salgono fino all’area 3 può effettuare un ==tiro salvezza su Destrezza con CD 10 per evitare di essere spazzata via. Se una creatura non riesce a togliersi di mezzo, può effettuare un tiro salvezza su Forza con CD 15 per tentare di aggrapparsi a qualcosa. In caso di fallimento, il personaggio è buttato a terra prono e sospinto dall’acqua fino all’area 1, subendo 1d6 danni contundenti lungo il cammino.==
I goblin dell’area 7 possono scatenare una seconda inondazione aprendo la seconda vasca, ma non lo fanno a meno che non sia il goblin sul ponte a ordinarglielo. Il goblin sul ponte aspetta di vedere se la prima inondazione toglie di mezzo tutti gli intrusi prima di dare l’ordine di aprire la seconda.

## H6. Covo dei Goblin
I razziatori Cragmaw stanziati nel nascondiglio usano quest’area come sala comune e dormitorio. 

>[!note]- Leggere ad Alta Voce
>*Questa grande caverna è divisa in due da un costone alto tre metri. Una ripida scalinata di pietra naturale sale dalla parte più bassa alla cornice superiore. L’aria è densa del fumo di un fuoco da campo e della puzza di pelli conciate rozzamente e di goblin sporchi.*

Alcuni goblin vivono in questo covo che attaccano subito i pg; i **goblin** comuni sono uno in meno rispetto ai personaggio e 1 **goblin capo** di nome Yeemik. I goblin comuni si occupano del fuoco da campo nella parte inferiore della caverna (quella più a nord), nei pressi del passaggio d’ingresso, mentre il capo riposa nella parte rialzata della caverna (quella più a sud).
**Sildar Hallwinter**, un combattente umano, è tenuto prigioniero in questa camera. I goblin lo hanno malmenato e torturato, quindi è debole e gli resta 1 solo punto ferita. Il capo dei goblin, Yeemik, è il secondo in comando dell’intero nascondiglio. ==Se capisce che i personaggi stanno per avere la meglio, afferra Sildar e lo trascina fino al bordo della cornice superiore, gridando: “Tregua, o questo umano muore!”==
Yeemik vuole spodestare Klarg e diventare il nuovo capo. Se gli avventurieri accettano di trattare, Yeemik cerca di convincerli a uccidere Klarg nell’area 8, promettendo di liberare Sildar quando la testa del bugbear gli sarà consegnata. Sildar, anche se stordito, avverte i personaggi di non fidarsi del goblin, e a buon motivo. 
Se i personaggi stringono l’accordo, Yeemik cercherà di obbligarli a pagare un cospicuo riscatto per liberare Sildar, anche dopo che hanno portato a termine quanto previsto dal patto.
Se i personaggi si rifiutano di trattare, Yeemik spinge Sildar giù dal costone e continua a combattere. Sildar subisce 1d6 danni contundenti dalla caduta, sufficienti a portarlo a 0 punti ferita. Se uno dei personaggi interviene in fretta, può tentare di stabilizzarlo prima che muoia (vedi “Danni e Guarigione” nel regolamento).

### Interpretare Sildar
Sildar Hallwinter è un maschio umano di quasi cinquant’anni, un uomo di buon cuore che occupa un posto d’onore nella famosa cavalleria dei grifoni della grande città di Waterdeep. È un agente dell’Alleanza dei Lord, un gruppo di potenze politiche alleate al fine di garantire la prosperità e la sicurezza reciproca. I membri dell’ordine garantiscono la sicurezza delle città e degli altri insediamenti eliminando le potenziali minacce in ogni modo e portando onore e gloria ai loro capi e ai territori di provenienza.
Sildar è amico di lunga data Gundren Rockseeker a Neverwinter e ha acconsentito di riaccompagnare i suoi fratelli a Phandalin. Sildar desidera indagare sulla sorte di Iarno Albrek, un mago umano che faceva parte dell’Alleanza dei Lord e che è scomparso poco dopo essere arrivato a Phandalin. Sildar spera di scoprire cos’è accaduto a Iarno, di aiutare Gundren a riaprire la vecchia miniera e di incoraggiare Phandalin a tornare ad essere un centro civilizzato e prosperoso.
Sildar fornisce ai personaggi quattro informazioni utili:
- I tre fratelli Rockseeker (Gundren, Tharden e Nundro) di recente avevano localizzato l’ingresso alla perduta Caverna dell’Onda Tonante, che ospitava le miniere del Patto di Phandelver. (Il DM ora condivide le informazioni dei primi due paragrafi della sezione “Background” con i giocatori.)
- Klarg, il bugbear che guida questa banda di goblin, aveva l’ordine di tendere un’imboscata a Gundren. Sildar ha sentito dire dai goblin che il Ragno Nero aveva dato l’ordine che il nano gli fosse consegnato. Sildar non sa chi o cosa sia il Ragno Nero.
- Gundren possedeva una mappa che mostrava l’ubicazione segreta della Caverna dell’Onda Tonante, ma i goblin l’hanno portata via quando l’hanno catturato. Sildar crede che Klarg abbia inviato la mappa e il nano al capotribù dei Cragmaw in un luogo chiamato il Castello Cragmaw. Sildar non sa dove possa trovarsi, ma presume che qualcuno a Phandalin possa saperlo. (A Sildar non viene in mente immediatamente, ma anche un goblin catturato potrebbe essere persuaso a rivelare l’ubicazione del castello. Vedi il riquadro “Cosa Sanno i Goblin” a pagina 8.)
- Il contatto di Sildar a Phandalin è un mago umano di nome Iarno Albrek. Il mago si era recato in paese due mesi fa per fare ordine nel posto. Quando l’Alleanza dei Lord non ha ricevuto più alcuna notizia da Iarno, Sildar ha deciso di indagare.

Sildar informa i personaggi che intende proseguire fino a Phandalin, dal momento che è l’insediamento più vicino. Si offre di pagare il gruppo con 50 mo, se gli farà da scorta. Anche se non ha denaro con sé, Sildar può ottenere un prestito con cui pagare i personaggi nel giro di una giornata dopo il suo arrivo a Phandalin. Ma prima spera che pongano fine alle razzie dei goblin ripulendo le caverne dalla loro presenza.

#### Sviluppi
Se salvato e curato, Sildar Hallwinter rimane con il gruppo, ma è impaziente di arrivare a Phandalin al più presto possibile. Non ha con sé alcuna arma o armatura, ma può impugnare una spada corta sottratta a un goblin sconfitto o usare un’arma presa in prestito da un personaggio. Se Sildar si unisce al gruppo, vedi il riquadro “PNG Membri del Gruppo” per alcuni suggerimenti su come gestirlo.

#### Tesoro
Yeemik porta con sé un borsello contenente tre denti d’oro (1 mo ciascuno), 15 ma e una pozione di guarigione. L’equipaggiamento di Sildar è stato portato al Castello Cragmaw assieme ai Rockseeker.

## H7. Caverna delle Due Vasche
Se i goblin hanno svuotato una o due vasche per inondare il passaggio, il DM dovrà modificare il riquadro di testo di conseguenza.

>[!note]- Leggere ad Alta Voce
>*Questa caverna è occupata per metà da due grandi vasche piene d’acqua. Una piccola cascata sulla parte alta della parete est alimenta le vasche, che si svuotano all’estremità opposta per formare il torrente che poi esce dall’imboccatura della caverna, più in basso. Due bassi muretti di pietre fungono da dighe che trattengono l’acqua. A sud si apre un’ampia uscita mentre due passaggi più piccoli conducono a ovest. Il rumore della cascata echeggia per tutta la caverna e rende più difficile udire gli altri rumori.*

Tre **goblin** fanno la guardia a questa caverna. Se il goblin nell’area 5 ha avvistato i personaggi e avvertito i goblin in questa stanza, questi sono pronti ad affrontare i nemici. Il rumore della cascata implica che le creature nell’area 8 non sentiranno gli eventuali scontri che si svolgono in quest’area e viceversa. Quindi, non appena in quest’area scoppia un combattimento, un goblin fugge verso l’area 8 per avvertire Klarg.
***Dighe di Pietra.*** I goblin hanno eretto due rozze dighe di pietra per controllare il flusso dell’acqua attraverso il complesso. Se la sentinella goblin nell’area 5 ha dato l’ordine ai goblin in questa stanza di scatenare un’inondazione, una o entrambe le vasche potrebbero essere vuote e il ruscello scorre senza ostacoli. E' possibile anche usare la leva che aziona le dighe usando l'azione [[Azioni#Utilizzare|Utilizzare]]. 

## H8. Caverna di Klarg
Il capo dei goblinoidi insiste per conservare il grosso delle merci rubate dei razziatori nel suo covo. Quest’area contiene anche il frutto dei saccheggi e delle imboscate che i Cragmaw hanno teso alle carovane nell’ultimo mese.

>[!note]- Leggere ad Alta Voce
>*Lungo la parete sud di questa vasta caverna sono stati accumulati i sacchi e le casse di provviste rubate. A ovest, il pavimento scende gradualmente verso una stretta apertura che si inoltra nell’oscurità. Un’apertura più grande che conduce verso una scalinata di pietra naturale si apre a nord. Da quel lato proviene il rombo di una cascata. Al centro della caverna ardono le braci di quello che un tempo doveva essere un grande falò.*

Il **bugbear** Klarg condivide la sua caverna con il suo animale da compagnia, lo smagrito **worg** Squartatore, e **due** **goblin**. Il bugbear è preda di manie di grandezza e si crede un possente signore della guerra la cui carriera di conquiste è solo all’inizio. Non è del tutto sano di mente e parla sempre di sé in terza persona (“Chi osa sfidare Klarg?” o “Klarg userà le vostre ossa per costruirsi un trono, smidollati!”). I goblin al suo comando detestano i suoi modi prepotenti.
***Fossa del Falò***. I carboni ardenti nella fossa centrale del falò infliggono 1 danno da fuoco a qualsiasi creatura che entri al suo interno o 1d6 danni da fuoco a qualsiasi creatura che cada a terra prona al suo interno. Una creatura può subire ogni tipo di danno soltanto una volta per round.
***Condotto Naturale.*** Una nicchia lungo la parete ovest costituisce la parte superiore di un condotto che scende per 9 metri fino all’area 3. Vedi quell’area per le informazioni su come scalare il condotto naturale.
***Provviste***. Le casse e i sacchi impilati gli uni sugli altri possono fornire metà copertura a qualsiasi creatura che combatta o si nasconda dietro di essi. Molti sono decorati con l’immagine di un leone azzurro, il simbolo dello Scudo del Leone, una compagnia mercantile che possiede un magazzino e un avamposto commerciale a Phandalin.
Tra le provviste è nascosto un forziere del tesoro che apparteneva a Klarg (vedi la sezione “Tesoro”) e non è chiuso a chiave. Qualsiasi personaggio che esamini le provviste trova il forziere.

#### Sviluppi
Se Klarg viene avvertito dai goblin nell’area 7 che il nascondiglio è sotto attacco, lui e il suo lupo si nascondono tra le stalagmiti mentre i goblin cercano copertura tra i cumuli di provviste, nella speranza di tendere un’imboscata ai personaggi quando entreranno nella caverna.
Se Klarg e i suoi compagni non sono stati avvertiti dei potenziali aggressori, i personaggi hanno buone probabilità di sorprenderli. Il modo più facile per riuscirci è scalando il condotto che sale fin quassù dall’area 3, dal momento che Klarg non si aspetta un attacco da quella direzione.
Se il lupo viene ucciso, il bugbear tenta di fuggire scendendo lungo il condotto fino all’area 3 per abbandonare il complesso di caverne.

#### Tesoro
Le scorte recuperate occupano molto spazio e i personaggi avranno bisogno di un carro per trasportarle. Se restituiscono le scorte allo Scudo del Leone di Phandalin (vedi la seconda parte, “Phandalin”), ottengono ==una ricompensa di 50 mo e l’amicizia di Linene== e della sua compagnia.
Oltre alle scorte rubate, Klarg possiede un forziere del tesoro che contiene ==600 mr, 110 ma, una pozione di guarigione e una statuetta di giada che raffigura una rana con due minuscoli globi dorati al posto degli occhi (40 mo)==. La statuetta della rana è abbastanza piccola da poter essere custodita in tasca o in una borsa.

#### E Ora?
La fase successiva dell’avventura è ambientata a Phandalin. Gli avventurieri hanno molti buoni motivi per visitare il paese:
• Se i personaggi hanno iniziato con l’aggancio per l’avventura “Ci Vediamo a Phandalin”, possono riscuotere la paga dalle Provviste di Barthen per avere consegnato il carro di provviste.
• Se i personaggi hanno salvato Sildar Hallwinter, il combattente ferito gradirebbe essere scortato fino a Phandalin (e pagherà 50 mo in cambio di questo servizio).
• Vari dettagli contenuti nei background potrebbero indurre alcuni personaggi a mettersi in cerca di certi PNG specifici in paese.

## Level up!
I personaggi salgono al livello 2.



