# Chi ha la Mappa Stellare?
Nezznar è già all'interno della Caverna e sta cercando la Sala del Drago, ma come avviene lo scontro finale dipende da chi possiede la Mappa Stellare. 
La Mappa Stellare funge da amuleto per il guardiano.
Il DM ogni volta che i personaggi fanno un riposo breve, il DM tira un d10 (la clessidra viene interrotta durante i combattimenti): su un risultato da 1 a 9 non succede nulla, se il risultato è 10, Nezznar riesce a risolvere un enigma, ottenendo così un potenziamento al suo statblock (ad esempio, recupera un slot incantesimo o aumenta i suoi punti ferita), i personaggi allora avvertono un forte tremore che si espande in tutta la caverna: 
- **Se la Mappa Stellare è in possesso di Nezznar,** i personaggi arrivano quando la drow riesce ad aprire le porte della Sala, ad entrare in possesso della [[Maschera del Drago Nero]] e ad attivare il Guardiano Protettore, che risponde ai suoi comandi. 
- **Se la Mappa Stellare è in possesso dei personaggi**, i personaggi arrivano prima di Nezznar, la quale ha due opzioni:
	1. Nascondersi con *invisibilità superiore* e tendere un agguato ai personaggi quando arrivano davanti alla Sala.
	2. Cercare di superare lo stesso il Guardiano, magari mandando un ragno o un bugbear a prendere la maschera, attivando così l'incantesimo custodito all'interno del Guardiano che colpirà la drow.


# Mostri Erranti
Mostri di ogni genere si aggirano in tutte le aree della miniera. Gli incontri casuali servono a ricordare ai giocatori che i mostri non sono necessariamente vincolati a un’area specifica e che nessuna parte del dungeon è sicura. Gli incontri con i mostri erranti sono un modo efficace di mantenere i giocatori e i personaggi sulle spine, alleviare la noia dei giocatori e consumare le risorse del gruppo. Tuttavia, troppi incontri casuali possono diventare tediosi, quindi il DM dovrà usarli con parsimonia. Se i personaggi trascorrono troppo tempo nella stessa area, il DM può controllare se compaiono dei mostri erranti tirando un d20. Con un risultato di 17–20, ha luogo un incontro. Viceversa, se i giocatori sembrano irrequieti, il DM può decidere direttamente che si verifica un incontro: tira un d12 e consulta la tabella “Mostri Erranti” per determinare ciò che il gruppo incontra.

###### Mostri Erranti

| Tiro di Dado | Risultato            |
| ------------ | -------------------- |
| 1-3          | Uccelli Sitgei (2d4) |
| 4-5          | Ghoul (1d4)          |
| 6            | Grick (1d4)          |
| 7-8          | Bugbear (1d4)        |
| 9            | Scheletri (1d6)      |
| 10           | Zombi (1d6)          |
| 11-12        | Ameba Paglierina (1) |

# Tratti Generali
La miniera è fredda, umida e sorprendentemente ventosa. In molti dei suoi passaggi soffia una forte brezza, che scorre dall’area 1 verso l’area 16.
***Soffitti***. I tunnel sono alti 3 metri, salvo dove specificato diversamente. I soffitti delle stanze sono alti 6 metri, mentre le caverne naturali hanno soffitti alti 9 metri e disseminati di stalattiti.
***Porte***. Salvo dove specificato diversamente, tutte le porte sono alte 1,8 metri, larghe 1,2 metri, fatte di lastre di pietra dello spessore di quindici centimetri e dotate di maniglie e cardini di ferro. Le porte sono basse e larghe (l’ideale per i nani).
***Pareti***. Le pareti sono in pietra lavorata. In alcune aree (14, 15, 19 e 20), sono rivestite di blocchi di pietra ben squadrati.
***Pavimenti***. Tutti i pavimenti sono di pietra liscia naturale.
***Luce***. Non c’è luce, salvo dove indicato diversamente. I riquadri di testo presumono che i personaggi siano dotati di fonti di luce o di scurovisione.
***Stalagmiti***. Queste guglie di roccia, presenti in molte caverne naturali, spuntano dal pavimento e possono essere usate per ottenere copertura (vedi “Copertura” nel regolamento).


> [!NOTE] Rimbombo delle Onde
> Tutti i migliori dungeon possiedono delle caratteristiche che li rendono unici e la Caverna dell’Onda Tonante non fa eccezione. Il rombo ritmico delle onde che si infrangono riverbera in tutta la miniera ed è abbastanza forte da far tremare la pietra sotto i piedi dei personaggi. Le onde si ripetono a intervalli di circa due minuti e si fanno più forti in direzione nordest.
>La Caverna dell’Onda Tonante è molto lontana dall’oceano, ma una caverna della miniera, invasa dall’acqua, è collegata a una sorgente sotterranea di acqua calda. Quella sorgente ribolle in continuazione, fino a generare un geyser che sale all’interno di uno stretto condotto di pietra, generando un suono simile a quello di un’onda che si infrange contro le rocce. Il DM può descrivere questo suono ai giocatori di tanto in tanto. Servirà a stuzzicare la loro curiosità e ad attirarli verso la sua origine, conducendoli di conseguenza verso il cuore della miniera.

# Incontri sulla Mappa
Tutti gli incontri di questa parte dell’avventura sono indicati sulla mappa della Caverna dell’Onda Tonante.
***Il tempo è cruciale:*** se i personaggi si fermano a fare un riposo breve, tira un d10. Con un risultato da 1-9 non succede nulla, mentre con un 10 riesce ad entrare nel Tempio di Bahamut ed ottiene un’abilità speciale. Se Nezznar non ha la mappa stellare, tira con svantaggio. Se il party si attarda tuttavia sarà più facile per il Ragno Nero entrare, quindi dal 3° riposo breve tira con vantaggio.

![[048-map-4.01-wave-echo-cave-1.webp]]

#### W1. Ingresso della Caverna
Che i personaggi seguano la mappa di Gundren o ricevano le indicazioni per raggiungere la Caverna dell’Onda Tonante da un’altra fonte, il loro approccio iniziale li porta all’imboccatura di uno stretto tunnel nascosto tra le pendici delle Montagne della Spada.

>[!note]- Leggere ad Alta Voce
>*Il tunnel d’ingresso conduce in una grande caverna sorretta da una colonna di roccia naturale e con tre stalagmiti. Nella parte ovest della caverna, dietro la colonna di roccia, sono visibili tre giacigli e un cumulo di scorte assortite (sacchi di farina, borse di sale, barilotti di carne salata, lanterne, ampolle di olio per lampade, picconi, pale e altri utensili). In mezzo alle scorte giace il cadavere di un nano minatore, morto da almeno una settimana*.
>*La sezione nordest della caverna è crollata, formando una fossa larga tre metri e profonda sei metri. Una solida corda di canapa è stata legata a una vicina stalagmite e penzola da un bordo della fossa. In fondo alla fossa è visibile un rozzo tunnel che conduce a nordovest e a est.*


È qui che si erano accampati i Rockseeker. Il nano morto è Tharden, il fratello di Gundren, ucciso dal Ragno Nero. Anche l’altro fratello di Gundren, Nundro, si trovava qui ed è attualmente tenuto prigioniero dal Ragno Nero nell’area 20. Le scorte dei nani possono tornare utili, ma non hanno alcun valore particolare.
***Fossa Aperta.*** Per entrare o uscire dalla fossa scalandone le pareti senza una corda è necessaria una prova di Forza (Atletica) con CD 15. Se un personaggio fallisce la prova di 5 o più, cade e subisce 1d6 danni contundenti per ogni 3 metri di caduta, atterrando prono sul fondo. Il tunnel in fondo alla fossa conduce a nordovest vero l’area 2 e a est verso l’area 3.

#### W2. Tunnel delle Miniere
Questo labirinto di passaggi è una vecchia sezione delle miniere originali della Caverna dell’Onda Tonante.

>[!note]- Leggere ad Alta Voce
>*Quest’area è composta da numerosi passaggi che si intersecano. Qui i soffitti sono alti soltanto 1,8 metri e vari passaggi terminano in vicoli ciechi scavati parzialmente.*

I vicoli ciechi sono cunicoli in cui i minatori avevano rinunciato ad avanzare ulteriormente, decidendo di passare a scavare in altri punti. In uno di essi attende pazientemente un **cubo gelatinoso.** 

#### W3. Vecchia Entrata
Il tunnel che si inoltra a sud era l’entrata originale della Caverna dell’Onda Tonante, ma crollò a causa dei tumulti che sconvolsero le miniere secoli fa. Quando gli orchi lanciarono il loro assalto, all’interno delle miniere scoppiò una furibonda battaglia. I morti giacciono ancora nel punto in cui sono caduti.

>[!note]- Leggere ad Alta Voce
>*Molti tunnel convergono in questa caverna naturale alta nove metri. Sulle pareti sono stati scolpiti vari bassorilievi che mostrano nani e gnomi minatori intenti a lavorare. Sotto i bassorilievi, circa due dozzine di scheletri che indossano frammenti arrugginiti di armatura giacciono disseminati per il pavimento della caverna. Alcuni sono scheletri nanici, mentre altri sono resti orcheschi. Una mezza dozzina di grosse lanterne di ottone occupa una serie di nicchie o di costoni lungo i margini della caverna, ma nessuna di esse è accesa.*

Dieci **uccelli stigei** si aggrappano al soffitto come se fossero pipistrelli. I mostri trovano ben poche prede vive nelle miniere e sono affamati. Se i personaggi esaminano gli scheletri sul pavimento, gli uccelli stigei riescono molto probabilmente a coglierli alla sprovvista. 
Per passare senza attirare l’attenzione degli uccelli, devono superare una prova di Furtività di gruppo con CD 15. Se svegliati gli uccelli attaccano il party una volta e volano via verso l’uscita, i personaggi devono superare un tiro salvezza su Forza per evitare che si attacchino, altrimenti subiscono 2d6 danni perforanti.
Le lanterne e le sculture dei minatori al lavoro avevano in origine lo scopo di dare il benvenuto ai nuovi arrivati.

#### W4. Vecchia Sala delle Guardie
Questa sala delle guardie un tempo proteggeva la vicina entrata della miniera, ma fu invasa all’inizio della battaglia, quando gli orchi attaccarono.

>[!note]- Leggere ad Alta Voce
>*Questa stanza è occupata da panche di pietra spaccate e cumuli di detriti caduti da un soffitto parzialmente crollato. Tra le brandine di pietra in rovina e le rastrelliere di armi rovesciate giacciono le ossa di vari nani e orchi. Un odore nauseabondo di putrefazione assale le vostre narici.*

Questa sala è diventata la piccola tana di un **vermeiena** che sta pasteggiando con le ossa degli orchi e dei nani. Il vermeiena è attaccato al soffitto e cerca di restare nascosto nell'ombra quando entrano i personaggi, effettuando una prova di Destrezza (Furtività) contro il punteggio di Percezione Passiva dei personaggi per attaccarli di sorpresa. Se gli avventurieri hanno con sè una fonte di luce, come una torcia, il vermeiena effettua la prova con svantaggio.

#### W5. Ufficio dei Saggiatori
I saggiatori della miniera un tempo lavoravano qui, soppesando e valutando i campioni di metallo e pagando gli scavatori per il loro lavoro.

>[!note]- Leggere ad Alta Voce
>*Questa camera un tempo era un ufficio o un magazzino di qualche tipo. Su un grosso bancone di pietra che divide in due la stanza sono ancora visibili tre impolverate bilance di ferro. Una fila di nicchie scavate lungo la parete nord è piena di fogli di carta polverosi. I cadaveri di alcune creature morte molto tempo fa (gnomi e orchi, a giudicare dall’aspetto) giacciono ancora sul pavimento.*

I documenti vecchi di secoli custoditi nelle nicchie si sbriciolano al minimo tocco, ma un personaggio in grado di leggere il Nanico può notare alcuni segni sbiaditi sui frammenti rimanenti, una serie di annotazioni relative a pesi e rimborsi.

###### Tesoro
Dietro il bancone c’è una cassaforte chiusa a chiave, che può essere aperta usando degli arnesi da scasso ed effettuando con successo una prova di Destrezza con CD 20. Questo forziere delle paghe fu ignorato nel corso dei combattimenti e contiene 600 mr, 180 ma, 90 me, 60 mo, una *pozione di guarigione* e una *pozione di scurovisione*.

#### W6. Dormitorio a Sud
Questo era un dormitorio dei minatori. È qui che i più abili scavatori che lavoravano nella Caverna dell’Onda Tonante venivano a riposarsi tra un turno e l’altro. Se un personaggio origlia alla porta socchiusa, effettuando con successo una prova di Saggezza (Percezione) con CD 10 sente il rumore attutito di qualcosa che si spezza, seguito da un costante rosicchiare.

>[!note]- Leggere ad Alta Voce
>*File ordinate di vecchie brandine di pietra corrono lungo questa camera, al cui centro si erge un vecchio braciere di ferro arrugginito pieno di carboni spenti. A terra giacciono le ossa di una mezza dozzina di nani e di orchi, che ancora indossano alcuni frammenti di armatura. Tre figure grigie e ricurve frugano tra i resti, palpeggiando i frammenti e rosicchiando le ossa.*

Tre **ghoul** del branco nell’area 9 si trovano in questa stanza, impegnati a spezzare e rosicchiare le antiche ossa dei caduti nella vana speranza di trovare qualche rimasuglio di midollo. I ghoul, impazienti di cibarsi di carne fresca, attaccano immediatamente. 
I rumori del combattimento attirano l'attenzione degli altri **ghoul** che arrivano dall'area W9 dopo 2 round. 

###### Tesoro
Una delle armature (tipologia a scelta del DM) degli scheletri è ancora in buone condizioni ed è utilizzabile. 

#### W7. Magazzino in Rovina
Nonostante la distruzione circostante, la parte nord di quest’area di stoccaggio è rimasta relativamente intatta.

>[!note]- Leggere ad Alta Voce
>*La parete est di questa camera è crollata e ora non resta che un cumulo di detriti. A nord è visibile una porta socchiusa che conduce a un magazzino di ampie dimensioni. Lungo le pareti è stata impilata una serie di barilotti, tutti crepati o spaccati a causa dell’usura del tempo.*

Pur non essendo comodo, il magazzino è un luogo sicuro dove riposare. Nessun mostro viene da queste parti. Inoltre, la porta del magazzino è in buone condizioni e può essere facilmente bloccata o sbarrata dall’interno.
Il contenuto dei barilotti è evaporato da tempo.

#### W8. Caverna dei Funghi
Questa caverna ha bloccato l’esplorazione di Nezznar. Il drow sospetta che le officine magiche della miniera siano vicine, ma preferirebbe non correre il rischio di affrontare i mostri che infestano l’area.

>[!note]- Leggere ad Alta Voce
>*Un fitto strato di strani funghi copre una vasta sezione del terreno in questa caverna. La coltura include numerose vesce del diametro di trenta centimetri, strane poliporacee che crescono sulle stalagmiti e funghi dal gambo e dal cappello che raggiungono un metro e mezzo d’altezza. Alcune vesce risplendono di una strana fosforescenza verdastra*

La maggior parte dei funghi è innocua e il bagliore verdastro dei funghi fosforescenti consente alle creature di vedere tutta la caverna senza bisogno di scurovisione o di fonti di luce.
***Gas Velenoso.*** Ogni volta che una creatura tenta di attraversare la caverna, lo strato di funghi che ricopre buona parte del terreno sprigiona nell’aria un gas velenoso. Ogni creatura all’interno della caverna deve superare un tiro salvezza su Costituzione con CD 11, altrimenti subirà 3d6 danni da veleno e sarà avvelenata per 10 minuti (vedi il regolamento per ulteriori informazioni sulla condizione di avvelenato). Il gas si disperde dopo 1 minuto, ma fino ad allora, ogni creatura vivente che termina il proprio turno nella caverna deve ripetere il tiro salvezza.

#### W9. Grande Caverna
Questa caverna un tempo fungeva da sala dei banchetti, area di incontri e sala del sidro per i minatori.

>[!note]- Leggere ad Alta Voce
>*Due ripide scarpate dividono questa grande caverna in tre sezioni, delimitate da alte terrazze alle estremità e una sezione più bassa al centro. Due scalinate di pietra scolpita salgono fino alle terrazze. Due grossi tavoli sono stati collocati nella sezione centrale, assieme a un paio di vecchi bracieri. Un tavolo più piccolo è situato sulla terrazza est. I resti scheletrici di dozzine di combattenti (nani, gnomi, orchi e ogre) sono una muta testimonianza dello scontro feroce di cui fu teatro questo luogo molto tempo fa.*

Alcuni **ghoul** (1 per personaggio) si annidano sulla terrazza ovest , nascosti tra le ombre, mentre mangiano i resti dei bugbear dell'area W11. Notano le eventuali luci o rumori negli altri punti della caverna e balzano giù rapidamente per attaccare. I non morti sono affamati e combattono fino alla distruzione. 
Le scarpate sono alte 3 metri e per scalarle è necessario effettuare con successo una prova di Forza (Atletica) con CD 12. Una creatura che cade o viene spinta giù dalla scarpata subisce 1d6 danni contundenti e atterra prona.

#### W10. Pozza Oscura
Questa caverna piena d’acqua nasconde un tesoro.

>[!note]- Leggere ad Alta Voce
>Testo

La pozza è profonda 6 metri al centro. Il torrente a nordest è profondo 90 centimetri e il soffitto del passaggio arriva a 60 - 90 centimetri al di sopra dell’acqua. I personaggi possono facilmente guadare il torrente per raggiungere l’area 18. L'acqua è piuttosto fredda, quindi i personaggi che vogliono guadare il fiume devono superare un tiro salvezza su Costituzione con CD 10 per resistere al freddo o subire un livello di [[Condizioni#Indebolimento|Indebolimento]].
Se un personaggio esplora la pozza, può effettuare una prova di Saggezza (Percezione) con CD 12. Se supera la prova, nota un vecchio scheletro che giace sul fondo, a 3 metri dalla riva e a 3 metri di profondità. Si tratta dei resti di un mago umano del vecchio Phandalin che morì difendendo le miniere dall’attacco degli orchi. Varie frecce orchesche sono ancora piantate nella cassa toracica dello scheletro.

###### Tesoro
Lo scheletro indossa due anelli di platino (75 mo ciascuno) e stringe tra le dita ossute una *bacchetta dei dardi incantati*.

#### W11. Dormitorio a Nord
La porta est è barricata dall’interno e per aprirla con la forza è necessario superare una prova di Forza con CD 20. Un personaggio che origlia a una delle due porte e supera una prova di Saggezza (Percezione) con CD 10 sente delle voci rauche che parlano in Goblin e affermano di essere affamate.

>[!note]- Leggere ad Alta Voce
>*Lungo le pareti di questo dormitorio, riscaldato e illuminato da un braciere di ferro fiammeggiante al centro della stanza, sono state allineate varie brandine di pietra. Un nano in pessime condizioni giace legato e privo di sensi sul freddo pavimento di pietra.*

Se il gruppo entra da ovest, il DM aggiunge:

>[!note]- Leggere ad Alta Voce
>*Sul lato opposto della stanza è visibile un’altra porta, bloccata da una barricata ricavata dai resti di un tavolo di legno*

Un **bugbear** risiede in questa camera, mentre si rifugia qui essendo l'ultimo rimasto della sua unità e fa da guardia a Nundro. Sono i fedeli servitori di Nezznar. Questa camera costituisce la prima linea dell’assalto del Ragno Nero alla Caverna dell’Onda Tonante, ma i bugbear sono stati massacrati dai ghoul, gli zombi o gli altri non morti che infestano il dungeon.
Come nel caso dell’area 6, anche questa stanza un tempo era un dormitorio dei minatori. I bugbear di Nezznar hanno rimosso i cadaveri che hanno trovato all’interno e hanno eretto la barricata.
La figura che giace sul pavimento è Nundro, un nano **popolano** e il più giovane dei tre fratelli Rockseeker. Nezznar lo ha risparmiato perché credeva che il nano potesse sapere più cose sulla miniera di quante non volesse ammettere. Il drow ha interrogato brutalmente Nundro una volta o due al giorno da quando lo ha catturato.

###### Tesoro
Il più grosso bugbear porta una borsa che contiene 15 mr, 13 me e una *pozione di vitalità*.

###### Sviluppi
Se gli avventurieri salvano Nundro, il nano dimostra la sua gratitudine e si offre di accompagnarli per il resto della loro permanenza nella Caverna dell’Onda Tonante. Se Gundren è con i personaggi, si offre di portare Nundro via dalla miniera. Nundro non sa più di quanto già non sappiano i personaggi, quindi non ha molto da offrire al gruppo in termini di informazioni utili. 

#### W12. Caverna della Fonderia
Come la caverna dei funghi nell’area 8, questa caverna costituisce un serio ostacolo che impedisce a Nezznar di raggiungere il suo obiettivo, la Forgia degli Incantesimi (area 15). Il drow deve ancora formulare un piano che gli consenta di superare i guardiani non morti presenti in quest’area.

>[!note]- Leggere ad Alta Voce
>*Una fornace e un mantice meccanico alimentato da una ruota ad acqua occupano buona parte di questa grande camera. La fornace è fredda e buia, ma accanto ci sono cumuli di carbone e carretti pieni di metallo allo stato grezzo. La ruota ad acqua si trova in un canale largo tre metri scavato nel pavimento della stanza, ma che ora è asciutto. Ci sono passaggi che si dirigono a ovest, a sud e a est, ma il canale vuoto esce dalla stanza a nord e a est.*
>*Più di una dozzina di cadaveri avvizziti giacciono all’interno della stanza. Appartengono ai nani e agli orchi uccisi in battaglia e indossano ancora brandelli delle loro armature. Sopra di essi fluttua un teschio avvolto nelle fiamme verdi.*

Quest’area è sorvegliata da un non morto molto più intelligente: un **teschio infuocato**. Questa creatura era un servitore dei maghi umani alleati con i nani e gli gnomi di Phandelver e continua ad agire secondo le antiche istruzioni ricevute, impedendo a qualsiasi intruso di passare.
Questa imponente camera era il cuore delle operazioni minerarie della Caverna dell’Onda Tonante. Era qui che i nani fondevano i loro minerali per raffinarli e farne dei lingotti d’oro, d’argento e di platino. Il canale prosciugato veniva alimentato dal torrente dell’area 18, che i nani deviavano per mettere in moto la ruota ad acqua, che a sua volta metteva in funzione il mantice che alimentava la fornace.
Il canale è profondo 1,5 metri rispetto al pavimento e non è necessaria alcuna prova di caratteristica per entrarvi o uscirne. Un personaggio sul fondo del canale può seguirlo per uscire da questa stanza verso nord o verso est, anche se il soffitto diventa alto solo 1,5 metri una volta che il canale è uscito dalla stanza.

#### W13. Caverna Stellata
I danni strutturali e i resti scheletrici di quest’area sono la prova della devastante battaglia magica che si combatté qui secoli fa, quando gli orchi e i loro maghi mercenari assaltarono la miniera.

>[!note]- Leggere ad Alta Voce
>*I minerali luccicanti sul soffitto di questa ampia caverna rifrangono la luce simulando l’effetto di un cielo stellato notturno. Dozzine di scheletri (molti dei quali schiacciati dai detriti caduti) giacciono riversi sul pavimento.*
>*La caverna è abbastanza grande da ospitare due strutture separate. Ognuno di questi edifici in pietra è stato costruito a misura di umano, a differenza delle porte e dei mobili a misura di nano che avete visto in altre aree delle miniere. Entrambe le strutture mostrano mura annerite e consumate, e le loro doppie porte sono crepate e consumate dalle fiamme.*
>*La caverna è divisa da una scarpata in cui è stata creata una rampa di scale. I passaggi che escono da quest’area conducono a nord, a sud e a ovest.*

Gli edifici danneggiati sono descritti nelle aree 14 e 15. I minerali nel soffitto sono belli a vedersi, ma non sono magici e non hanno alcun valore.
Qualsiasi personaggio competente in Arcano può percepire una sottile aura di magia in questa caverna. (Un incantesimo *individuazione del magico* rivela la stessa cosa.) L’aura diventa più forte se ci si avvicina all’edificio a nord (l’area 15).
Nel round successivo a quello in cui una creatura vivente entra in questa camera, le ossa iniziano a muoversi e rinsaldarsi, formando sette **scheletri**. Gli scheletri combattono fino alla distruzione.

###### Sviluppi
Se due o più bugbear vengono uccisi, il doppelganger fugge verso l’area 19 per mettere in guardia Nezznar.
Il doppleganger ha con sè una nota che recita: "Monteith, pattuglia la caverna insieme ai bugbear, elimina ogni minaccia presente. Ho notato un oggetto interessante nel cuore della Caverna Tonante dove il rumore è più forte. Ho ordinato a Kurtz di portarti questo messaggio, per favore recuperalo tu per me. Al momento sono troppo occupata con questo maledetto portone, chi ha costruito questa miniera era molto più scaltro di quanto avessi immaginato. Ah un'ultima cosa, se vedi ancora quegli avventurieri, uccidili senza esitazione."

#### W14. Alloggi dei Maghi
Le porte che conducono a quest’area sono crepate e i loro cardini di ferro sono parzialmente fusi. Per scardinare o sfondare le porte è necessario effettuare con successo una prova di Forza con CD 15.

>[!note]- Leggere ad Alta Voce
>Testo

Questa stanza ospita lo spirito irrequieto dell’ultimo mago che morì al suo interno, **Mormesk il wraith**. Non è immediatamente visibile, ma emerge dal pavimento quando una creatura vivente entra nella stanza.
Mormesk era un potente mago che andò incontro al suo destino durante la battaglia magica che segnò il culmine dell’attacco degli orchi. Secoli e secoli di collera hanno avvelenato la sua anima, trasformandolo in un’apparizione carica di odio.
Mormesk ha il comando dei non morti che infestano la Caverna dell’Onda Tonante. Il wraith trascorre il suo tempo quaggiù perché il tesoro che aveva accumulato in vita si trova nel forziere annerito (vedi la sezione “Tesoro”). Non essendo più corporeo, non può toccare o maneggiare le ricchezze che possedeva in vita.
Questo edificio fungeva da casa degli ospiti per i maghi in visita che lavoravano alla Forgia degli Incantesimi (area 15), molti dei quali erano umani provenienti dalle città vicine.
Tutti i mobili sono a misura di umano.

###### Interpretare Mormesk
Mormesk parla con voce rauca e sussurrante. Quando emerge dal pavimento per la prima volta, esclama: “La vostra presenza è un’offesa per me, come anche la vostra vita. I miei tesori appartengono soltanto a me, non vi consentirò di saccheggiarli!” Se i personaggi non fanno alcun tentativo di ragionare col wraith, la creatura attacca.
Se i personaggi tentano di ragionare con il wraith, ascolta ciò che hanno da dire, purché non gli abbiano fatto del male in alcun modo e non si siano impossessati di alcuna delle sue proprietà. Il wraith è irrimediabilmente malvagio, quindi l’unico modo in cui i personaggi possono fermare la sua furia spettrale è offrendogli qualcosa che un vecchio mago potrebbe considerare prezioso, in cambio delle loro vite. Mormesk apprezza gli oggetti magici (specialmente le pergamene), i libri degli incantesimi e le conoscenze arcane. Qualunque dono gli venga offerto, un personaggio deve effettuare con successo una prova di Carisma (Persuasione) con CD 10 per convincere il wraith che si tratta di un oggetto di valore.
A prescindere da ciò che i personaggi offrono, il wraith non rinuncerà alla pipa di legno nel suo forziere bruciato. Una volta ricevuto il suo dono, il wraith consente ai personaggi di frugare tra i suoi libri e di tenere il suo diario (vedi la sezione “Tesoro”).

###### Tesoro
Il forziere bruciato non è chiuso a chiave e contiene 1.100 mr, 160 ma, 50 me, tre diamanti (del valore di 100 mo ciascuno) e una pipa di legno filigranata in platino (150 mo). 
Sugli scaffali si trovano ancora alcuni tomi preservati magicamente. Molti sono soltanto libri di storie, ma un diario racconta della caduta della Caverna dell'Onda Tonante. È possibile notare il libro effettuando con successo una prova di Intelligenza (Indagare) con CD 12. 
Il diario è datato 951 CV e racconta della vita di chi viveva nella Forgia degli Incantesimi e a Phandalin, di come positivamente procedessero gli affari, fino al giorno in cui un potente drago nero con l'epiteto di "La Nera Morte"  non iniziò a interessarsi dei tesori prodotti dalla Forgia degli Incantesimi e a seminare distruzione nella zona. Allora maghi, gnomi e nani collaborarono per creare un artefatto estremamente potente, una maschera, nera come la notte, la quale permise loro di convincere il drago a non attaccare più Phandalin e la Forgia degli Incantesimi. Da quella maschera, vennero forgiate altre 4 maschere, una per ogni colore dei draghi cromatici, in modo da potersi difendere. Tuttavia, la notizia di artefatti in grado di tenere testa a un drago si diffuse rapidamente giungendo alle orecchie delle barbariche tribù di orchi del nord, i quali assaltarono la Caverna e i suoi abitanti. La battaglia magica fu violenta, molti morirono, la Caverna venne quasi distrutta e le maschere andarono perdute per sempre in chissà quale angolo del mondo.

#### W15. Forgia degli Incantesimi
È qui che i maghi alleati con i nani e gli gnomi del Patto di Phandelver incanalavano la magia di queste caverne per incantare le armi naniche e i congegni gnomeschi. La porta a nord è crepata e annerita dalle fiamme e i suoi cardini di ferro sono parzialmente fusi; per aprirla con la forza è necessario effettuare con successo una prova di Forza con CD 15. La doppia porta a ovest è altrettanto danneggiata, ma è leggermente socchiusa.

>[!note]- Leggere ad Alta Voce
>*Questo grosso laboratorio rimase gravemente danneggiato dall’antica battaglia di magia che devastò l’intera miniera. I tavoli da lavoro che occupavano due angoli della stanza sono anneriti dalle fiamme e l’intonaco alle pareti di pietra è stato bruciato. Al centro della stanza si erge un piedistallo di pietra su cui poggia un piccolo braciere dove arde una strana fiamma verdastra e crepitante. Il braciere e il suo piedistallo sembrano non essere stati toccati dalle forze che hanno distrutto quest’area. Dietro il braciere di fiamma verde fluttua una creatura sferica del diametro di circa 1,2 metri. Quattro tentacoli che terminano con un bulbo oculare spuntano dalla sua massa centrale, due per ogni lato. Al centro del corpo si apre un grosso occhio che vi fissa intensamente.*
>*“Salve”, dice una voce bassa e gorgogliante che echeggia direttamente nelle vostre teste.*

Il mostro che sorveglia questa stanza è uno **spectator**. Uno dei maghi umani che lavorava alla Forgia degli Incantesimi aveva evocato la creatura per proteggere gli oggetti magici prodotti e custoditi in questa stanza. Quando la miniera fu saccheggiata, gli orchi disturbarono la delicata magia dell’area, sconvolgendo la presa dello spectator sulla realtà. Ora è impazzito e crede che la miniera sia ancora attiva, nonostante tutte le prove che dimostrano il contrario.
Se il gruppo tenta di rimuovere qualcosa da quest’area, lo spectator attacca. Se lo spectator viene in qualche modo accecato, torna sul suo piano di origine e scompare, convinto di non poter più svolgere il compito per cui era stato evocato.
Effettuando con successo una prova di Carisma (Inganno) con CD 15, un personaggio può convincere lo spectator che uno o più membri del gruppo siano maghi o minatori al servizio dei proprietari della Caverna dell’Onda Tonante, inviati a porre termine all’incarico dello spectator. Se l’inganno ha successo, lo spectator si convince di essere stato sollevato dai suoi obblighi, scompare e fa ritorno al suo piano d’origine.
***Braciere della Fiamma Verde.*** Effettuando con successo una prova di Intelligenza (Arcano) con CD 15 è possibile identificare il braciere come fonte della magia che pervade tutte le caverne circostanti. La magia si è attenuata col passare degli anni fino al punto di non poter più essere incanalata per incantare permanentemente gli oggetti magici. Tuttavia, qualsiasi arma o armatura non magica immersa nelle fiamme verdi per almeno 1 minuto diventa rispettivamente un’*arma +1* o un’*armatura +1* per 1d12 ore (vedi l’appendice A). Il braciere non può essere rimosso dalla Forgia degli Incantesimi.
***Stanza Nord.*** Questa piccola stanza è una zona di lavoro separata, dove gli oggetti destinati a essere incantati venivano lucidati, laccati e rifiniti in altri modi. Come il laboratorio principale, anch’essa è stata quasi completamente distrutta.

###### Tesoro
Sul tavolo da lavoro nell’angolo sudest della stanza si trovano gli ultimi oggetti che lo spectator era stato incaricato di proteggere: Portatrice di Luce e Guardiadrago.
***Portatrice di Luce.*** Questa mazza +1 fu fabbricata per un chierico di Lathander, il dio dell’alba. La testa della mazza ha la forma di un sole splendente ed è fatta di solido ottone. Quest’arma, battezzata Portatrice di Luce, risplende come una torcia su comando di colui che la impugna. Quando risplende, la mazza infligge 1d6 danni radiosi extra alle creature non morte.
***Guardiadrago***. Questa corazza di piastre +1 è decorata con il simbolo di un drago d’oro. Creata per un eroina umana di Neverwinter chiamata Lady Tanamere Alagondar, conferisce a chi la indossa vantaggio ai tiri salvezza contro le armi a soffio delle creature dotate del tipo drago.

#### W16. Caverna Tonante
Il suono delle onde che rimbombano contro le rocce è ciò che ha fornito alla Caverna dell’Onda Tonante il suo nome, ed è in questa caverna che il fenomeno ha origine.

>[!note]- Leggere ad Alta Voce
>*Una stretta cornice di roccia si affaccia su una vasta caverna riempita da una massa d’acqua impetuosa e gorgogliante. Il rombo che si diffonde ritmicamente per tutta la miniera è molto più forte in quest’area. A intervalli regolari, un impetuoso afflusso d’acqua si riversa in questa camera e si infrange contro la parete rocciosa appena sotto la cornice. L’eco suggerisce che questa caverna sia solo la propagazione di una caverna molto più ampia a nordest.*

Tre **bugbear** si trovano in quest’area. Due sono occupati a scalare la parete rocciosa sotto la cornice, mentre un altro monta la guardia sul lato est della caverna. Un **doppelganger** di nome Monteith vigila sulle attività con le fattezze di un maschio drow. Se ha inizio un combattimento nella caverna principale, i due bugbear sulla parete si arrampicano  per unirsi alla mischia dopo 1 round.
***Parete Rocciosa.*** La cornice che corre lungo la parete sud è alta 4,5 metri rispetto al livello dell’acqua, che è profonda 6 metri. Tuttavia, quando un nuovo afflusso d’acqua sale nella caverna, ogni 2 minuti, il livello sale di altri 3 metri, per poi tornare alla sua normale profondità dopo un minuto. Un personaggio può scalare la parete superando una prova di Atletica con CD 18, altrimenti cade subendo 2d6 danni contundenti ed è aggrappato alla roccia, oppure ha successo automaticamente se spende diversi minuti ad osservare il ritmo con cui le onde si innalzano e si abbassano.

###### Sviluppi
Se due o più bugbear vengono uccisi, il doppelganger fugge verso l’area 19 per mettere in guardia Nezznar.
Il doppleganger ha con sè una nota che recita: "Monteith, pattuglia la caverna insieme ai bugbear, elimina ogni minaccia presente. Ho notato un oggetto interessante nel cuore della Caverna Tonante dove il rumore è più forte. Ho ordinato a Kurtz di portarti questo messaggio, per favore recuperalo tu per me. Al momento sono troppo occupata con questo maledetto portone, chi ha costruito questa miniera era molto più scaltro di quanto avessi immaginato. Ah un'ultima cosa, se vedi ancora quegli avventurieri, uccidili senza esitazione."

###### Tesoro
Le osservazioni di Nezznar dicono il vero. Immersi alla base della sporgenza rocciosa che emerge dall’acqua in fondo alla parete rocciosa, giace lo scheletro fatto a pezzi di un nano che indossa un paio di *guanti del potere orchesco*. I resti non sono immediatamente visibili, ma possono essere individuati effettuando con successo una prova di Saggezza (Percezione) con CD 20, usando un incantesimo di *individuazione del magico* o trovando la nota di Monteith. 

#### W17. Vecchio Letto del Torrente
Il torrente che scorreva dall’area 10 all’area 18 un tempo attraversava anche questo stretto passaggio, prima di riversarsi nell’area 16.

>[!note]- Leggere ad Alta Voce
>*Questo passaggio è alto a malapena 1,2 metri ed è ostruito da grossi macigni e detriti più piccoli. Forse un tempo era il letto di un corso d’acqua, ma ora è completamente prosciugato.*

I nani deviavano il torrente nel canale che conduceva all’area 12 per attivare la ruota ad acqua della fonderia. Poi i terremoti che sconvolsero la Caverna dell’Onda Tonante durante l’ultima battaglia di magia contro gli orchi invasori fecero crollare il pavimento dell’area 18, deviando di nuovo il corso del torrente. Il vecchio letto del torrente resta un passaggio utilizzabile che consente di aggirare i non morti dell’area 12, anche se Nezznar non l’ha ancora scoperto.

#### W18. Caverna Crollata
I servitori di Nezznar che occupano questa caverna hanno il compito di vigilare sulle incursioni dei non morti e di setacciare i detriti. 

>[!note]- Leggere ad Alta Voce
>*La metà orientale di questa caverna è occupata da una grossa crepa. Un torrente sgorga dalla parete ovest e si tuffa nella crepa, per poi uscirne sul lato nord. Varie corde assicurate a dei paletti di ferro piantati lungo il bordo ovest della crepa scendono fino al fondo del baratro e diversi corpi sono sparsi in questa stanza.*

I corpi sono i resti di alcuni bugbear e ghoul che si sono uccisi a vicenda. In fondo al crepaccio, tuttavia si nascondono due **ragni giganti**, i quali attaccano solo se qualcuno entra nel crepaccio.
***Crepa***. La crepa è profonda 6 metri. Per entrare o uscire dalla crepa senza usare una corda è necessario effettuare con successo una prova di Forza (Atletica) con CD 10. Una creatura che fallisce la prova di 5 o più cade e subisce 1d6 danni contundenti per ogni 3 metri di caduta, atterrando prona sul fondo.

###### Tesoro
In fondo al crepaccio, sono presenti diverse ossa e resti, tra cui sono presenti una *pozione di guarigione superiore* ed un *capello della magia accademica*.

#### W19. Sala del Protettore
Nezznar usa questa stanza come quartier generale mentre esplora la miniera alla ricerca della Forgia degli Incantesimi.

>[!note]- Leggere ad Alta Voce
>*Sei colonne di marmo screpolate si ergono lungo le pareti di questa sala. All’estremità nord si erge la statua di un nano seduto su un trono che tiene un grosso martello da guerra di pietra sulle ginocchia. La statua è alta quasi tre metri, i suoi occhi sono costituiti da due scintillanti smeraldi e sul capo porta una liscia maschera di ebano, munita di corna il cui viso ricorda uno scheletro.*
>*La polvere e i detriti che ricoprivano il pavimento sono stati spazzati da un lato e un accampamento è stato allestito davanti alla statua. Una mezza dozzina di giacigli e di zaini sono stati meticolosamente disposti attorno a un falò improvvisato. Un tavolo di legno è posizionato sul lato ovest della stanza, tra due colonne.*

***Statua***. La statua raffigura Dumathoin, il dio nanico dei minatori. Qualsiasi personaggio che possieda competenza in Religione riconosce la divinità. La statua è magnificamente scolpita e i suoi occhi di smeraldo sembrano estremamente preziosi. In realtà i gioielli sono dei falsi di ottima fattura e non sono altro che due pezzi di vetro senza valore, come un esame più ravvicinato e una prova di Intelligenza (Indagare) con CD 15 effettuata con successo può rivelare. Nonostante questo, sono protetti da una potente magia e un incantesimo individuazione del magico rivela una forte aura di abiurazione che avvolge la statua. La statua in realtà è un **guardiano protettore** sopito, il cui compito attuale è quello di proteggere la [[Maschera del Drago Nero]] ed attacca chiunque si avvicini, eccetto il possessore della Mappa Stellare.
Una creatura in possesso può comandare il guardiano protettore, ma solo all'interno della Caverna dell'Onda Tonante (purtroppo la magia che legava il protettore alla Mappa si indebolita nei secoli).
***Tavolo***. Il tavolo è ricoperto di mappe e appunti stilati da Nezznar nel tentativo di esplorare la miniera. In mezzo alle scartoffie è nascosto un sacchetto di cuoio nero che contiene un tesoro (vedi la sezione “Tesoro”).

##### Scontro Finale
Come avviene lo scontro finale dipende da chi possiede la Mappa Stellare:
1. **Se la Mappa Stellare è in possesso di Nezznar,** i personaggi arrivano quando la drow riesce ad entrare in possesso della [[Maschera del Drago Nero]] e ad attivare il Guardiano Protettore, che risponde ai suoi comandi. Dopo aver letto il paragrafo qui sotto, **Nezznar il Ragno Nero** (con metà slot incantesimi e 27 Punti Ferita) e il **guardiano protettore** attaccano. Durante il suo primo turno il guardiano lancia l'incantesimo *fulmine* custodito al suo interno.

>[!note]- Leggere ad Alta Voce
>*La Mappa Stellare nelle mani del Ragno Nero inizia a brillare intensamente di luce lunare e una collana traslucida fatta di polvere di stelle si forma al collo della drow. Gli occhi di smeraldo della statua si illuminano ed essa si alza dal trono, inginocchiandosi di fronte a Nezznar, che prende la maschera tra le mani e si rivolge a voi con un sorriso crudele:*
> *"E' un vero peccato, ci siete andati così vicini. Finalmente una delle Maschere del Drago è mia, ora il nostro piano può cominciare, Arkhan sarà fiero di me. Ed anche di voi, non ce l'avrei fatta senza di voi, dunque è giusto che vi meritiate un premio anche voi: un bel riposo... eterno." *
> *Punta il dito contro di voi e si lascia andare ad una risata malefica, mentre il guardiano batte i pugni e si prepara ad attaccare.*

2. **Se la Mappa Stellare è in possesso dei personaggi**, i personaggi arrivano prima di Nezznar, la quale arriva con tutti gli slot incantesimi, tutti i punti ferita ed accompagnata da due **bugbear** e quattro **ragni giganti**. Se è ancora vivo anche il **doppleganger** Monteith si unisce al gruppo camuffato da Nundro. Non appena il possessore della Mappa Stellare arriva a 3 metri dalla statua, leggi:

>[!note]- Leggere ad Alta Voce
>*La Mappa Stellare nelle tue mani inizia a brillare intensamente di luce lunare e una collana traslucida fatta di polvere di stelle si forma al collo della drow. Gli occhi di smeraldo della statua si illuminano ed essa si alza dal trono, inginocchiandosi di fronte a te, porgendoti la testa.*
>*Una voce femminile rieccheggia alle vostre spalle: "Molto bravi, complimenti, avete trovato una delle Maschere del Drago." *
>*Nezznar si avvicina verso di voi entrando dalla porta, accompagnata da alcuni giganteschi ragni e bugbear. Uno di loro tiene in ostaggio un nano, che riconoscete essere Nundro, puntandogli una lama alla gola, e la drow continua: "Facevo bene a non sottovalutarvi, ma adesso è finito il tempo di giocare a fare gli eroi: datemi la maschera senza fare storie o il nano si troverà un bel sorriso gola, come suo fratello." *

Il doppelganger dell’area 16 si è ritirato in quest’area, assume l’aspetto di Nundro Rockseeker in modo che Nezznar possa usare il “nano” come arma di ricatto per obbligare il gruppo ad arrendersi (anche se il drow non arriverà a fare veramente del male al doppelganger). 
Se i personaggi hanno liberato Nundro dall'area W11, possono notare superando una prova di Saggezza (Percezione o Intuizione) con CD 10, che i vestiti del nano non coincidono con quelli di quando lo hanno liberato.

###### Tesoro
Nezznar porta con sé una *pozione di guarigione* e un *bastone del ragno*. Esplorando la Caverna dell’Onda Tonante, Nezznar ha recuperato alcuni tesori, che custodisce nel sacchetto sul tavolo di legno. Il sacchetto contiene 190 me, 130 mo, 15 mp, nove piccole gemme (10 mo ciascuna) e un boccale da birra nanico fatto in electrum lavorato (100 mo).

###### Sviluppi
Le creature nell’area W16 possono sentire i rumori di un eventuale combattimento in questa stanza. Se non sono già state neutralizzate, arrivano dopo 3 round e agiscono immediatamente dopo i ragni giganti di Nezznar nell’ordine di iniziativa.
Se i personaggi riducono Nezznar a meno di un quarto dei Punti Ferita, la drow all'inizio del suo prossimo turno inveisce contro i personaggi e cerca di fuggire lanciando *porta dimensionale*.
Se i personaggi catturano Nezznar e lo portano alla villa del borgomastro a Phandalin, il drow viene tenuto sottochiave finché Sildar Hallwinter o un altro rappresentante dell’Alleanza dei Lord non arriva a scortarlo fino a Neverwinter, dove sarà interrogato e processato. Tuttavia, se i personaggi non piazzano delle guardie al di fuori della cella di Nezznar, Halia Thornton (vedi pagina 17) lo fa evadere di prigione, lo conduce di nascosto fuori da Phandalin.

#### W20. Alloggi dei Sacerdoti
La porta di questa stanza è chiusa a chiave. Per aprirla è necessario usare degli arnesi da scasso ed effettuare con successo una prova di Destrezza con CD 15. La chiave si trova su uno dei tavoli della Forgia (area W15).

>[!note]- Leggere ad Alta Voce
>*Dei tendaggi polverosi coprono le pareti di questa stanza, che contiene anche un letto e un braciere. Diversi libri ricoperti di polvere sono sparsi per la stanza.*

###### Tesoro
Uno dei libri impolverati racconta la leggenda di Lady Tanamere Alagondar, che 