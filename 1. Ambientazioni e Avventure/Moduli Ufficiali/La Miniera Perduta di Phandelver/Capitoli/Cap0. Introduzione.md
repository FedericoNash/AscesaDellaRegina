![[La_Miniera_Perduta_di_Phandelver-1.webp|right lp|400]]


# Background

Più di cinquecento anni fa, i clan dei nani e degli gnomi stipularono un accordo noto come il Patto di Phandelver, che prevedeva la condivisione di una ricca miniera all’interno di una meravigliosa caverna nota come la **Caverna dell’Onda Tonante**. Oltre alle sue ricchezze minerarie, la miniera conteneva grandi poteri magici. Alcuni incantatori umani si allearono con i nani e gli gnomi per incanalare e vincolare quell’energia a una grande forgia (chiamata la ***Forgia degli Incantesimi***), in grado di forgiare oggetti magici. Quelli erano tempi prosperosi e anche il vicino paese di **Phandalin** prosperava. Ma tutto finì nel disastro quando gli orchi sciamarono in tutto il Nord e rasero al suolo tutto ciò che incontrarono sul loro cammino.

Una potente banda di orchi che poteva contare sul supporto di un gruppo di maghi mercenari malvagi attaccò la Caverna dell’Onda Tonante per impossessarsi delle sue ricchezze e dei suoi tesori magici. I maghi umani combatterono a fianco dei nani e degli gnomi loro alleati per difendere la Forgia degli Incantesimi, e la battaglia magica che ne seguì distrusse buona parte della caverna. Pochi sopravvissero ai crolli e alle scosse telluriche, e l’ubicazione della Caverna dell’Onda Tonante andò perduta.

Per secoli le voci che parlavano di ricchezze sepolte continuarono ad attirare cercatori di tesori e opportunisti nell’area di Phandalin, ma nessuno riuscì mai a rintracciare la miniera perduta. Negli ultimi anni, l’area è stata di nuovo colonizzata. Phandalin è ora un turbolento paese di frontiera e, cosa ancora più importante, i fratelli **Rockseeker** (un trio di nani) hanno scoperto l’ingresso alla Caverna dell’Onda Tonante con l’intenzione di riaprire le miniere. 

Ciò che i Rockseeker non sanno è che c’è anche qualcun altro interessato alla Caverna dell’Onda Tonante. Una misteriosa criminale nota come **Nezznar il Ragno Nero** ha preso il controllo delle bande di briganti e delle tribù di goblin e orchi nell’area, con la promessa di sottomettere il drago una volta che avrà ottenuto ciò che si cela nella Caverna dell'Onda Tonante. 
Il Ragno Nero fa parte dei **Figli del Dragone**, una pericolosa setta di seguaci di Tiamat guidata da **Arkhan il Crudele** che vuole trovare un modo per liberare la propria regina dalla sua prigione nei Nove Inferi.
Ora il Ragno Nero intende reclamare la Caverna per i Figli del Dragone ed è disposta a tutto pur di assicurarsi che nessun altro scopra dove si trova.
Infatti Nezznar sa, all'insaputa dei Rockseeker, che in fondo alla Caverna dell'Onda Tonante si trova un antico e potente oggetto leggendario andato perduto nell'antica Guerra dei Mille Anni, la [[Maschera del Drago Nero]].

Ma il Ragno Nero non è l'unica minaccia presente a [[Phandalin]], una giovane dragonessa di nome Cryovain si è stabilità nella roccaforte abbandonata del Picco Guglighiacciata, scacciando le diverse creature e tribù di orchi e goblin che presidiavano la zona. Le rovine sono una tana perfetta per la dragonessa e per le sue uova. Tipico del suo genere, Cryovain è ottusa e crudele. Il drago pattuglia i cieli intorno al Picco Gugliaghiacciata, sorvegliando il suo territorio mentre va a caccia di cibo e tesori facili. Ogni giorno che passa, il suo dominio cresce man mano che si allontana attraverso la terra, predando tutto ciò che riesce a catturare con i suoi artigli o a morire congelato con il suo alito gelido. Gli avvistamenti del drago stanno diventando sempre più comuni, così come i suoi attacchi.
Una fortezza fatiscente sullo sperone nord-est del Picco Gugliaghiacciata funge da tana del drago. Cryovain si impadronì della fortezza di ghiaccio da una tribù di orchi selvaggi, uccidendo il capo guerriero degli orchi e costringendo i sopravvissuti della tribù a fuggire ai piedi delle colline e nelle foreste.

# Panoramica

La Miniera Perduta di Phandelver è divisa in quattro parti. Nella prima parte, “Le Frecce dei Goblin”, gli avventurieri sono in viaggio verso il paese di Phandalin e cadono in un’imboscata dei goblin. Scoprono che i goblin (che appartengono alla tribù dei Cragmaw), hanno catturato il loro amico nano Gundren Rockseeker e la sua scorta, un combattente umano di nome Sildar Hallwinter. I personaggi devono affrontare gli aggressori e poi seguire le loro tracce per risalire fino al nascondiglio dei goblin. Salvano Sildar e scoprono da lui che Gundren e i suoi fratelli avevano scoperto una famosa miniera perduta. Sildar sa solo che Gundren e la sua mappa sono stati portati in un posto noto come “il Castello Cragmaw”.
Nella seconda parte, “Phandalin”, i personaggi giungono a Phandalin e scoprono che il paese è terrorizzato dai Marchi Rossi, una banda di malviventi guidata da una misteriosa figura chiamata Bastone di Vetro. A Phandalin si possono incontrare numerosi PNG interessanti, da cui è possibile trarre spunti per alcune brevi avventure nella terza parte. I Marchi Rossi tenteranno di scacciare i personaggi dal paese, quindi gli eroi restituiranno il favore e lanceranno un assalto al covo dei Marchi Rossi. In una roccaforte nascosta sotto un vecchio maniero scopriranno che Iarno “Bastone di Vetro” Albrek, il capo dei Marchi Rossi, prende ordini da qualcuno soprannominato il Ragno Nero... e che quel qualcuno vuole che gli avventurieri siano tolti di mezzo.
La terza parte, “La Tela del Ragno”, fornisce ai personaggi alcune brevi avventure da intraprendere nella regione di Phandalin per ottenere ulteriori informazioni sul Ragno Nero e sulla miniera perduta dei nani. Gli indizi scoperti a Phandalin porteranno i personaggi a spiare un misterioso mago presso le rovine del Pozzo del Vecchio Gufo, a cercare i consigli di una pericolosa banshee, a stanare una banda di orchi annidata al Tor della Viverna e a indagare sulle rovine del paese di Thundertree.
Molte di queste tracce conducono al Castello Cragmaw, la roccaforte dove risiede Re Grol, il capo dei goblin Cragmaw. Qui i personaggi scopriranno che il Ragno Nero è un avventuriero drow di nome Nezznar e che i goblin Cragmaw lavorano per lui (i drow sono elfi provenienti da un reame sotterraneo). Ma soprattutto potranno recuperare la mappa di Gundren Rockseeker che conduce alla miniera perduta, oppure apprendere l’ubicazione della miniera grazie ad altre tracce scoperte nel corso della terza parte.
Seguendo la mappa o le indicazioni per la miniera perduta, i personaggi giungono alla quarta parte, “La Caverna dell’Onda Tonante”. Quel complesso sotterraneo dimenticato è ora invaso dai non morti e dai mostri più strani. Nezznar il Ragno Nero si trova laggiù assieme ai suoi fedeli seguaci: sta esplorando le miniere alla ricerca della leggendaria Forgia degli Incantesimi. Gli avventurieri avranno l’opportunità di vendicare Gundren Rockseeker, di garantire la prosperità e la sicurezza di Phandalin liberando la ricca miniera dai mostri che la infestano e di porre fine alle scorrerie del Ragno Nero... se sopravvivranno ai pericoli della Miniera Perduta di Phandelver.

# Un incontro per le stelle

## Panoramica

**Tipo Scena**: introduzione

**Ambientazione**: Taverna del Legno Marcio

**Tipo Incontro**: Sociale

### Immagine

![[The Driftwood Tavern neverwinter.webp]]

## Setup


>[!note]- Leggere ad Alta Voce
>Testo

Gundren e i suoi fratelli sono entrati in possesso, dopo anni di sacrifici e ricerche, della mappa stellare che conduce alla Caverna dell'Onda Tonante, al cui interno si nasconde la Forgia degli Incantesimi, grazie all'aiuto di alcuni avventurieri che si sono avventurati sull'Isola dei Draghi delle Tempeste. 
La Mappa Stellare sembra essere un foglio di pergamena completamente bianco, ma in realtà le indicazioni sono state scritte con un inchiostro magico che reagisce con la luce della luna. Un incantesimo Individuazione del Magico rivela infatti un'aura di Illusione sulla pergamena. I Rockseeker hanno trascritto le indicazioni della Mappa Stellare su un foglio di pergamena, creando una mappa fisica. Tuttavia i nani ignorano il fatto che la Mappa stellare abbia una seconda funzione, ovvero placare il guardiano che difende la Sala del Drago nascosto in fondo alla Caverna dell'Onda Tonante.
Gundren è un amico stretto di ognuno dei personaggi, che considera prima amici che colleghi, vuole condividere con loro le ricchezze della Caverna dell'Onda Tonante, perciò affida ad uno dei personaggi la *Mappa Stellare*, mentre lui tiene con sè la mappa che hanno trascritto.

